<!DOCTYPE html>
<html>
<head>
<meta charset="UTF-8">
<title>rv10.104</title>
<link rel="stylesheet" type="text/css" href="rvhymns.css">
</head>
<body>
<a id='rv10.104.01'/><br /><p class="stamp">rv10.104.01</p>
<p class="sa"> असा॑वि॒ सोमः॑ पुरुहूत॒ तुभ्यं॒ हरि॑भ्यां य॒ज्ञमुप॑ याहि॒ तूय॑म्।
 तुभ्यं॒ गिरो॒ विप्र॑वीरा इया॒ना द॑धन्वि॒र इ॑न्द्र॒ पिबा॑ सु॒तस्य॑॥</p>
<p class="hn">asāvi somaḥ puruhūta tubhyaṃ haribhyāṃ yajñam upa yāhi tūyam |<br />tubhyaṃ giro vipravīrā iyānā dadhanvira indra pibā sutasya ||<br /></p>
<p class="ru">-ru-</p>
<p class="de">Soma ist dir, Vielgerufener, ausgepreßt. Komm hurtig mit dem Falbenpaare zum Opfer! Zu dir haben eilend die Lobreden von beredten Männern ihren Lauf genommen, Indra; trink Soma!</p>
<p class="en"> Soma hath flowed for thee, Invoked of mat Speed to our sacrifice with both thy Coursers.
To thee have streameld the songs or mighty singers, imploring, Indra, drink of our libation.
</p>
<a id='rv10.104.02'/><br /><p class="stamp">rv10.104.02</p>
<p class="sa"> अ॒प्सु धू॒तस्य॑ हरिवः॒ पिबे॒ह नृभिः॑ सु॒तस्य॑ ज॒ठरं॑ पृणस्व।
 मि॒मि॒क्षुर्यमद्र॑य इन्द्र॒ तुभ्यं॒ तेभि॑र्वर्धस्व॒ मद॑मुक्थवाहः॥</p>
<p class="hn">apsu dhūtasya harivaḥ pibeha nṛbhiḥ sutasya jaṭharam pṛṇasva |<br />mimikṣur yam adraya indra tubhyaṃ tebhir vardhasva madam ukthavāhaḥ ||<br /></p>
<p class="ru">-ru-</p>
<p class="de">Trink hier von dem im Wasser Geschüttelten, o Falbenlenker, fülle deinen Bauch mit dem von Männern Ausgepreßten, den dir die Steine schmackhaft gemacht haben, Indra; mit denen erhöhe deinen Rausch, du von den Lobliedern Angezogener!</p>
<p class="en">Drink of the juice which men have washed in waters, and fill thee full, O Lord of Tawny Horses.
O Indra, hearer of the laud, with Soma which stones have mixed for thee enhance thy rapture.
</p>
<a id='rv10.104.03'/><br /><p class="stamp">rv10.104.03</p>
<p class="sa"> प्रोग्रां पी॒तिं वृष्ण॑ इयर्मि स॒त्यां प्र॒यै सु॒तस्य॑ हर्यश्व॒ तुभ्य॑म्।
 इन्द्र॒ धेना॑भिरि॒ह मा॑दयस्व धी॒भिर्विश्वा॑भिः॒ शच्या॑ गृणा॒नः॥</p>
<p class="hn">progrām pītiṃ vṛṣṇa iyarmi satyām prayai sutasya haryaśva tubhyam |<br />indra dhenābhir iha mādayasva dhībhir viśvābhiḥ śacyā gṛṇānaḥ ||<br /></p>
<p class="ru">-ru-</p>
<p class="de">Ich bringe dem Bullen einen gewaltigen Trunk zu, einen echten dir, du Falbenfahrer, vom Ausgepreßten, auf daß du dich auf die Fahrt machest. Indra, ergötze dich hier an den Reden, an allen Lobliedern, nach Kräften gepriesen!</p>
<p class="en">To make thee start, a strong true draught I offer to thee, the Bull, O thou whom Bay Steeds carry.
Here take delight, O Indra, in our voices while thou art hymned with power and all our spirit.
</p>
<a id='rv10.104.04'/><br /><p class="stamp">rv10.104.04</p>
<p class="sa"> ऊ॒ती श॑चीव॒स्तव॑ वी॒र्ये॑ण॒ वयो॒ दधा॑ना उ॒शिज॑ ऋत॒ज्ञाः।
 प्र॒जाव॑दिन्द्र॒ मनु॑षो दुरो॒णे त॒स्थुर्गृ॒णन्तः॑ सध॒माद्या॑सः॥</p>
<p class="hn">ūtī śacīvas tava vīryeṇa vayo dadhānā uśija ṛtajñāḥ |<br />prajāvad indra manuṣo duroṇe tasthur gṛṇantaḥ sadhamādyāsaḥ ||<br /></p>
<p class="ru">-ru-</p>
<p class="de">Durch deine Hilfe, Vielvermögender, durch deine Heldenkraft erlangten die des rechten Weges kundigen Usij kinderreiche Kraft, und verweilten, o Indra, preisend als Trankopfergenossen im Hause des Manu;</p>
<p class="en">O Mighty Indra, through thine aid, thy prowess, obtaining life, zealous, and skilled in Order,
Men in the house who share the sacred banquet stand singing praise that brings them store of
children.
</p>
<a id='rv10.104.05'/><br /><p class="stamp">rv10.104.05</p>
<p class="sa"> प्रणी॑तिभिष्टे हर्यश्व सु॒ष्टोः सु॑षु॒म्नस्य॑ पुरु॒रुचो॒ जना॑सः।
 मंहि॑ष्ठामू॒तिं वि॒तिरे॒ दधा॑नाः स्तो॒तार॑ इन्द्र॒ तव॑ सू॒नृता॑भिः॥</p>
<p class="hn">praṇītibhiṣ ṭe haryaśva suṣṭoḥ suṣumnasya pururuco janāsaḥ |<br />maṃhiṣṭhām ūtiṃ vitire dadhānā stotāra indra tava sūnṛtābhiḥ ||<br /></p>
<p class="ru">-ru-</p>
<p class="de">Die Leute, die unter deiner, des Schöngepriesenen, Gnadenschönen, Glanzreichen Anleitung, o Falbenfahrer, die Sänger, die durch deine Großmut, o Indra, bereitwilligste Hilfe bekamen, um ans Ziel zu kommen.</p>
<p class="en">Through thy directions, Lord of Tawny Coursers, thine who art firm, splendid, and blest, the people
Obtain most liberal aid for their salvation, and praise thee, Indra, through thine excellencies.
</p>
<a id='rv10.104.06'/><br /><p class="stamp">rv10.104.06</p>
<p class="sa"> उप॒ ब्रह्मा॑णि हरिवो॒ हरि॑भ्यां॒ सोम॑स्य याहि पी॒तये॑ सु॒तस्य॑।
 इन्द्र॑ त्वा य॒ज्ञः क्षम॑माणमानड्दा॒श्वाँ अ॑स्यध्व॒रस्य॑ प्रके॒तः॥</p>
<p class="hn">upa brahmāṇi harivo haribhyāṃ somasya yāhi pītaye sutasya |<br />indra tvā yajñaḥ kṣamamāṇam ānaḍ dāśvāṃ asy adhvarasya praketaḥ ||<br /></p>
<p class="ru">-ru-</p>
<p class="de">Komme zu den erbaulichen Reden, du Falbenlenker, mit dem Falbenpaar, um vom ausgepreßten Soma zu trinken! Indra, zu dir, dem Nachsichtigen, ist die Anbetung gelangt. Du bist der Freigebige, des Opfers Wahrzeichen.</p>
<p class="en">Lord of the Bays, come with thy two Bay Horses, come to our prayers, to drink the juice of Soma.
To thee comes sacrifice which thou acceptest: thou, skilled in holy rites, art he who giveth.
</p>
<a id='rv10.104.07'/><br /><p class="stamp">rv10.104.07</p>
<p class="sa"> स॒हस्र॑वाजमभिमाति॒षाहं॑ सु॒तेर॑णं म॒घवा॑नं सुवृ॒क्तिम्।
 उप॑ भूषन्ति॒ गिरो॒ अप्र॑तीत॒मिन्द्रं॑ नम॒स्या ज॑रि॒तुः प॑नन्त॥</p>
<p class="hn">sahasravājam abhimātiṣāhaṃ suteraṇam maghavānaṃ suvṛktim |<br />upa bhūṣanti giro apratītam indraṃ namasyā jarituḥ pananta ||<br /></p>
<p class="ru">-ru-</p>
<p class="de">Der tausend Siegespreise gewinnt, die Nachstellungen bemeistert, am Soma seine Freude hat, auf den Freigebigen, Besungenen warten die Lobgesänge, auf den Unwiderstehlichen. Den Indra streichen des Lobsängers Huldigungsreden heraus.</p>
<p class="en">Him of a thousand powers, subduing foemen, Maghavan praised with hymns and pleased with
Soma,-
Even him our songs approach, resistless Indra: the adorations of the singer laud him.
</p>
<a id='rv10.104.08'/><br /><p class="stamp">rv10.104.08</p>
<p class="sa"> स॒प्तापो॑ दे॒वीः सु॒रणा॒ अमृ॑क्ता॒ याभिः॒ सिन्धु॒मत॑र इन्द्र पू॒र्भित्।
 न॒व॒तिं स्रो॒त्या नव॑ च॒ स्रव॑न्तीर्दे॒वेभ्यो॑ गा॒तुं मनु॑षे च विन्दः॥</p>
<p class="hn">saptāpo devīḥ suraṇā amṛktā yābhiḥ sindhum atara indra pūrbhit |<br />navatiṃ srotyā nava ca sravantīr devebhyo gātum manuṣe ca vindaḥ ||<br /></p>
<p class="ru">-ru-</p>
<p class="de">Sieben sind die göttlichen Gewässer, die erfreulichen, ungeschmälerten, mit denen du Indra, der Burgenbrecher, die Sindhu überschrittest, die neunundneunzig fließenden Ströme. Du fandest für die Götter und für Manu den Weg.</p>
<p class="en">The way to bliss for Gods and man thou foundest, Indra, seven lovely floods, divine, untroubled,
Wherewith thou, rending forts, didst move the ocean, and nine-and-ninety flowing streams of water.
</p>
<a id='rv10.104.09'/><br /><p class="stamp">rv10.104.09</p>
<p class="sa"> अ॒पो म॒हीर॒भिश॑स्तेरमु॒ञ्चोऽजा॑गरा॒स्वधि॑ दे॒व एकः॑।
 इन्द्र॒ यास्त्वं वृ॑त्र॒तूर्ये॑ च॒कर्थ॒ ताभि॑र्वि॒श्वायु॑स्त॒न्वं॑ पुपुष्याः॥</p>
<p class="hn">apo mahīr abhiśaster amuñco 'jāgar āsv adhi deva ekaḥ |<br />indra yās tvaṃ vṛtratūrye cakartha tābhir viśvāyus tanvam pupuṣyāḥ ||<br /></p>
<p class="ru">-ru-</p>
<p class="de">Du hast die großen Gewässer von der Schmach erlöst; als einziger Gott hast du über sie gewacht. Die du, Indra, im Vritrakampf gewonnen hast, durch sie sollst du lebenslänglich deinen Leib pflegen.</p>
<p class="en">Thou from the curse didst free the mighty Waters, and as their only God didst watch and guard
them.
O Indra, cherish evermore thy body with those which thou hast won in quelling Vrtra.
</p>
<a id='rv10.104.10'/><br /><p class="stamp">rv10.104.10</p>
<p class="sa"> वी॒रेण्यः॒ क्रतु॒रिन्द्रः॑ सुश॒स्तिरु॒तापि॒ धेना॑ पुरुहू॒तमी॑ट्टे।
 आर्द॑यद्वृ॒त्रमकृ॑णोदु लो॒कं स॑सा॒हे श॒क्रः पृत॑ना अभि॒ष्टिः॥</p>
<p class="hn">vīreṇyaḥ kratur indraḥ suśastir utāpi dhenā puruhūtam īṭṭe |<br />ārdayad vṛtram akṛṇod u lokaṃ sasāhe śakraḥ pṛtanā abhiṣṭiḥ ||<br /></p>
<p class="ru">-ru-</p>
<p class="de">Indra muß man als seinen Meister wünschen, er ist der gepriesenen Rat. Auch diese Rede ruft den Vielgerufenen. Er traf den Vritra tödlich, machte freie Bahn. Der Mächtige, Überlegene hat in den Schlachten gesiegt.</p>
<p class="en">Heroic power and noble praise is Indra yea, the song worships him invoked of many.
Vrtra he quelled, and gave men room and freedom: gakra, victorious, hath conquered armies.
</p>
<a id='rv10.104.11'/><br /><p class="stamp">rv10.104.11</p>
<p class="sa"> शु॒नं हु॑वेम म॒घवा॑न॒मिन्द्र॑म॒स्मिन्भरे॒ नृत॑मं॒ वाज॑सातौ।
 शृ॒ण्वन्त॑मु॒ग्रमू॒तये॑ स॒मत्सु॒ घ्नन्तं॑ वृ॒त्राणि॑ सं॒जितं॒ धना॑नाम्॥</p>
<p class="hn">śunaṃ huvema maghavānam indram asmin bhare nṛtamaṃ vājasātau |<br />śṛṇvantam ugram ūtaye samatsu ghnantaṃ vṛtrāṇi saṃjitaṃ dhanānām ||<br /></p>
<p class="ru">-ru-</p>
<p class="de">Um Glück möchten wir den gabenreichen Indra anrufen in diesem Kampf, den männlichsten zum Beutegewinn, den erhörenden, gewaltigen zum Beistand in den Fehden, der die Feinde erschlägt, der Schätze erobert.</p>
<p class="en">Call we on Maghayan, auspicious Indra. best Hero in this fight where spoil is gathered,
The Strong, who listens, who gives aid in battles, who slays the Vrtras, wins and gathers riches.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

