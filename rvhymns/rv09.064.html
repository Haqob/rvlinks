<!DOCTYPE html>
<html>
<head>
<meta charset="UTF-8">
<title>rv09.064</title>
<link rel="stylesheet" type="text/css" href="rvhymns.css">
</head>
<body>
<a id='rv09.064.01'/><br /><p class="stamp">rv09.064.01</p>
<p class="sa"> वृषा॑ सोम द्यु॒माँ अ॑सि॒ वृषा॑ देव॒ वृष॑व्रतः।
 वृषा॒ धर्मा॑णि दधिषे॥ </p>
<p class="hn">vṛṣā soma dyumāṃ asi vṛṣā deva vṛṣavrataḥ |<br />vṛṣā dharmāṇi dadhiṣe ||<br /></p>
<p class="ru">-ru-</p>
<p class="de">Soma, du bist der glänzende Bulle, du Gott, der Bulle wie ein Bulle wirkend; du, der Bulle, hast die Bräuche eingesetzt.</p>
<p class="en"> Soma, thou art a splendid Steer, a Steer, O God, with steerlike sway:
Thou as a Steer ordainest laws.
</p>
<a id='rv09.064.02'/><br /><p class="stamp">rv09.064.02</p>
<p class="sa"> वृष्ण॑स्ते॒ वृष्ण्यं॒ शवो॒ वृषा॒ वनं॒ वृषा॒ मदः॑।
 स॒त्यं वृ॑ष॒न्वृषेद॑सि॥ </p>
<p class="hn">vṛṣṇas te vṛṣṇyaṃ śavo vṛṣā vanaṃ vṛṣā madaḥ |<br />satyaṃ vṛṣan vṛṣed asi ||<br /></p>
<p class="ru">-ru-</p>
<p class="de">Dein, des Bullen, Kraft ist bullenhaft, bullenhaft ist das Holz, bullenhaft dein Rausch. Wahrhaftig, du bist ein Bulle, o Bulle.</p>
<p class="en">Steer-strong thy might is as a steer's, steerstrong thywood, steer-like thy drink
A Steer indeed, O Steer, art thou.
</p>
<a id='rv09.064.03'/><br /><p class="stamp">rv09.064.03</p>
<p class="sa"> अश्वो॒ न च॑क्रदो॒ वृषा॒ सं गा इ॑न्दो॒ समर्व॑तः।
 वि नो॑ रा॒ये दुरो॑ वृधि॥ </p>
<p class="hn">aśvo na cakrado vṛṣā saṃ gā indo sam arvataḥ |<br />vi no rāye duro vṛdhi ||<br /></p>
<p class="ru">-ru-</p>
<p class="de">Wie ein Roß wiehernd sollst du, der Bulle, uns Rinder und Rennpferde zusammen-brüllen, brausen, o Saft. Öffne uns die Tore zum Reichtum!</p>
<p class="en">Thou, Indu, as a vigorous horse, hast neighed together steeds and kine:
Unbar for us the doors to wealth.
</p>
<a id='rv09.064.04'/><br /><p class="stamp">rv09.064.04</p>
<p class="sa"> असृ॑क्षत॒ प्र वा॒जिनो॑ ग॒व्या सोमा॑सो अश्व॒या।
 शु॒क्रासो॑ वीर॒याशवः॑॥ </p>
<p class="hn">asṛkṣata pra vājino gavyā somāso aśvayā |<br />śukrāso vīrayāśavaḥ ||<br /></p>
<p class="ru">-ru-</p>
<p class="de">Die preisgewinnenden Renner wurden losgelassen, die Somasäfte, im Verlangen nach Rindern und Rossen, die klaren Renner in Erwartung des Helden.</p>
<p class="en">Out of desire of cows and steeds and horses. potent Soma-drops,
Brilliant and swift, have been effused.
</p>
<a id='rv09.064.05'/><br /><p class="stamp">rv09.064.05</p>
<p class="sa"> शु॒म्भमा॑ना ऋता॒युभि॑र्मृ॒ज्यमा॑ना॒ गभ॑स्त्योः।
 पव॑न्ते॒ वारे॑ अ॒व्यये॑॥ </p>
<p class="hn">śumbhamānā ṛtāyubhir mṛjyamānā gabhastyoḥ |<br />pavante vāre avyaye ||<br /></p>
<p class="ru">-ru-</p>
<p class="de">Schön gemacht von den Frommen, zwischen den Händen geputzt, läutern sie sich im Schafhaar.</p>
<p class="en">They purified in both the hands, made beautiful by holy men,
Flow onward to the fleecy cloth.
</p>
<a id='rv09.064.06'/><br /><p class="stamp">rv09.064.06</p>
<p class="sa"> ते विश्वा॑ दा॒शुषे॒ वसु॒ सोमा॑ दि॒व्यानि॒ पार्थि॑वा।
 पव॑न्ता॒मान्तरि॑क्ष्या॥ </p>
<p class="hn">te viśvā dāśuṣe vasu somā divyāni pārthivā |<br />pavantām āntarikṣyā ||<br /></p>
<p class="ru">-ru-</p>
<p class="de">Diese Soma´s sollen dem Opferspender alle Schätze, die himmlischen, irdischen und die in der Luft zuläutern!</p>
<p class="en">These Soma juices shall pour forth all treasures for the worshipper
From heaven and earth and firmament.
</p>
<a id='rv09.064.07'/><br /><p class="stamp">rv09.064.07</p>
<p class="sa"> पव॑मानस्य विश्ववि॒त्प्र ते॒ सर्गा॑ असृक्षत।
 सूर्य॑स्येव॒ न र॒श्मयः॑॥ </p>
<p class="hn">pavamānasya viśvavit pra te sargā asṛkṣata |<br />sūryasyeva na raśmayaḥ ||<br /></p>
<p class="ru">-ru-</p>
<p class="de">Deine, des Pavamana Güsse, sind ausgegossen wie die Strahlen der Sonne, du Allwissender.</p>
<p class="en">The streams of Pavamana, thine, Finder of all, have been effused,
Even as Surya's rays of light.
</p>
<a id='rv09.064.08'/><br /><p class="stamp">rv09.064.08</p>
<p class="sa"> के॒तुं कृ॒ण्वन्दि॒वस्परि॒ विश्वा॑ रू॒पाभ्य॑र्षसि।
 स॒मु॒द्रः सो॑म पिन्वसे॥ </p>
<p class="hn">ketuṃ kṛṇvan divas pari viśvā rūpābhy arṣasi |<br />samudraḥ soma pinvase ||<br /></p>
<p class="ru">-ru-</p>
<p class="de">Dein Banner aufsteckend rinnst du vom Himmel, alle Farben annehmend. Wie das Meer schwillst du an, o Soma.</p>
<p class="en">Making the light that shines from heaven thou flowest on to every form
Soma, thou swellest like a sea.
</p>
<a id='rv09.064.09'/><br /><p class="stamp">rv09.064.09</p>
<p class="sa"> हि॒न्वा॒नो वाच॑मिष्यसि॒ पव॑मान॒ विध॑र्मणि।
 अक्रा॑न्दे॒वो न सूर्यः॑॥ </p>
<p class="hn">hinvāno vācam iṣyasi pavamāna vidharmaṇi |<br />akrān devo na sūryaḥ ||<br /></p>
<p class="ru">-ru-</p>
<p class="de">Zur Eile getrieben entsendest du die Stimme, o Pavamana, wenn du dich ausbreitest; du hast gewiehert wie der Gott Surya.</p>
<p class="en">Urged on thou sendest out thy voice, O Pavamana; thou hast moved,
Like the God Surya, to the sieve.
</p>
<a id='rv09.064.10'/><br /><p class="stamp">rv09.064.10</p>
<p class="sa"> इन्दुः॑ पविष्ट॒ चेत॑नः प्रि॒यः क॑वी॒नां म॒ती।
 सृ॒जदश्वं॑ र॒थीरि॑व॥ </p>
<p class="hn">induḥ paviṣṭa cetanaḥ priyaḥ kavīnām matī |<br />sṛjad aśvaṃ rathīr iva ||<br /></p>
<p class="ru">-ru-</p>
<p class="de">Der Saft hat sich merklich geläutert, der liebe durch des Sehers Dichtung. Er lasse wie der Wagenlenker das Roß, so seine Welle laufen;</p>
<p class="en">Indu, Enlightener, Friend, hath been purified by the sages' hymns:
So starts the charioteer his steed-
</p>
<a id='rv09.064.11'/><br /><p class="stamp">rv09.064.11</p>
<p class="sa"> ऊ॒र्मिर्यस्ते॑ प॒वित्र॒ आ दे॑वा॒वीः प॒र्यक्ष॑रत्।
 सीद॑न्नृ॒तस्य॒ योनि॒मा॥ </p>
<p class="hn">ūrmir yas te pavitra ā devāvīḥ paryakṣarat |<br />sīdann ṛtasya yonim ā ||<br /></p>
<p class="ru">-ru-</p>
<p class="de">Deine Welle, die göttereinladend auf der Seihe umgeflossen ist und sich auf den ordnungsgemäßen Schoß hingesetzt hat.</p>
<p class="en">Thy God-delighting wave which hath flowed to purifying seive,
Alighting in the home of Law.
</p>
<a id='rv09.064.12'/><br /><p class="stamp">rv09.064.12</p>
<p class="sa"> स नो॑ अर्ष प॒वित्र॒ आ मदो॒ यो दे॑व॒वीत॑मः।
 इन्द॒विन्द्रा॑य पी॒तये॑॥ </p>
<p class="hn">sa no arṣa pavitra ā mado yo devavītamaḥ |<br />indav indrāya pītaye ||<br /></p>
<p class="ru">-ru-</p>
<p class="de">Fließe du uns in der Seihe als der göttereinladendste Rauschtrank, o Saft, für Indra zum Trunke!</p>
<p class="en">Flow to our sieve, a gladdening draught that hath most intercourse with Gods,
Indu, to Indra for his drink.
</p>
<a id='rv09.064.13'/><br /><p class="stamp">rv09.064.13</p>
<p class="sa"> इ॒षे प॑वस्व॒ धार॑या मृ॒ज्यमा॑नो मनी॒षिभिः॑।
 इन्दो॑ रु॒चाभि गा इ॑हि॥ </p>
<p class="hn">iṣe pavasva dhārayā mṛjyamāno manīṣibhiḥ |<br />indo rucābhi gā ihi ||<br /></p>
<p class="ru">-ru-</p>
<p class="de">Läutere dich im Strome zum Genuß, von den Nachsinnenden geputzt; o Saft, geh mit deinem Glaste auf die Kühe los!</p>
<p class="en">Flow onward with a stream for food, made beautiful by sapient men:
Indu with sheen approach the milk.
</p>
<a id='rv09.064.14'/><br /><p class="stamp">rv09.064.14</p>
<p class="sa"> पु॒ना॒नो वरि॑वस्कृ॒ध्यूर्जं॒ जना॑य गिर्वणः।
 हरे॑ सृजा॒न आ॒शिर॑म्॥ </p>
<p class="hn">punāno varivas kṛdhy ūrjaṃ janāya girvaṇaḥ |<br />hare sṛjāna āśiram ||<br /></p>
<p class="ru">-ru-</p>
<p class="de">Wenn du dich läuterst, so schaffe einen Ausweg, Stärkung dem Volke, du lobbegehrender Falbe, auf die Mischmilch losgelassen!</p>
<p class="en">While thou art cleansed, Song-Lover, bring comfort and vigour to the folk,
Poured, Tawny One! on milk and curds.
</p>
<a id='rv09.064.15'/><br /><p class="stamp">rv09.064.15</p>
<p class="sa"> पु॒ना॒नो दे॒ववी॑तय॒ इन्द्र॑स्य याहि निष्कृ॒तम्।
 द्यु॒ता॒नो वा॒जिभि॑र्य॒तः॥ </p>
<p class="hn">punāno devavītaya indrasya yāhi niṣkṛtam |<br />dyutāno vājibhir yataḥ ||<br /></p>
<p class="ru">-ru-</p>
<p class="de">Dich läuternd zur Götterladung geh an des Indra Treffort, leuchtend, von den Preiskämpfen gelenkt!</p>
<p class="en">Purified for the feast of Gods, go thou to Indra's special place,
Resplendent, guided by the strong.
</p>
<a id='rv09.064.16'/><br /><p class="stamp">rv09.064.16</p>
<p class="sa"> प्र हि॑न्वा॒नास॒ इन्द॒वोऽच्छा॑ समु॒द्रमा॒शवः॑।
 धि॒या जू॒ता अ॑सृक्षत॥ </p>
<p class="hn">pra hinvānāsa indavo 'cchā samudram āśavaḥ |<br />dhiyā jūtā asṛkṣata ||<br /></p>
<p class="ru">-ru-</p>
<p class="de">Die Somasäfte, die Renner, wurden, zur Eile getrieben, zum Meere losgelassen, durch die Kunst beschleunigt.</p>
<p class="en">Accelerated by the hymn, the rapid drops of Soma juice
Have flowed, urged onward, to the lake.
</p>
<a id='rv09.064.17'/><br /><p class="stamp">rv09.064.17</p>
<p class="sa"> म॒र्मृ॒जा॒नास॑ आ॒यवो॒ वृथा॑ समु॒द्रमिन्द॑वः।
 अग्म॑न्नृ॒तस्य॒ योनि॒मा॥ </p>
<p class="hn">marmṛjānāsa āyavo vṛthā samudram indavaḥ |<br />agmann ṛtasya yonim ā ||<br /></p>
<p class="ru">-ru-</p>
<p class="de">Geputzt sind die langlebigen Säfte ausgelassen zum Meere gegangen nach ihrem ordnungsgemäßen Schoße.</p>
<p class="en">Easily have the living drops, made beautiful, approached the lake,
Yea, to the place of sacrifice.
</p>
<a id='rv09.064.18'/><br /><p class="stamp">rv09.064.18</p>
<p class="sa"> परि॑ णो याह्यस्म॒युर्विश्वा॒ वसू॒न्योज॑सा।
 पा॒हि नः॒ शर्म॑ वी॒रव॑त्॥ </p>
<p class="hn">pari ṇo yāhy asmayur viśvā vasūny ojasā |<br />pāhi naḥ śarma vīravat ||<br /></p>
<p class="ru">-ru-</p>
<p class="de">Alle Güter hole für uns ein mit deiner Kraft, uns zugetan! Schirme unseren männlichen Schutz!</p>
<p class="en">Compass about, our faithful Friend, all our possessions with thy might:
Guard, hero like, our sheltering home.
</p>
<a id='rv09.064.19'/><br /><p class="stamp">rv09.064.19</p>
<p class="sa"> मिमा॑ति॒ वह्नि॒रेत॑शः प॒दं यु॑जा॒न ऋक्व॑भिः।
 प्र यत्स॑मु॒द्र आहि॑तः॥ </p>
<p class="hn">mimāti vahnir etaśaḥ padaṃ yujāna ṛkvabhiḥ |<br />pra yat samudra āhitaḥ ||<br /></p>
<p class="ru">-ru-</p>
<p class="de">Es brüllt das Zugroß Etasa von den Sängern angeschirrt, wenn er in den Ozean gesetzt den Schritt vorwärts tut.</p>
<p class="en">Loud neighs the Courser Etasa, with singers, harnessed for the place,
Guided for travel to the lake.
</p>
<a id='rv09.064.20'/><br /><p class="stamp">rv09.064.20</p>
<p class="sa"> आ यद्योनिं॑ हिर॒ण्यय॑मा॒शुरृ॒तस्य॒ सीद॑ति।
 जहा॒त्यप्र॑चेतसः॥ </p>
<p class="hn">ā yad yoniṃ hiraṇyayam āśur ṛtasya sīdati |<br />jahāty apracetasaḥ ||<br /></p>
<p class="ru">-ru-</p>
<p class="de">Wenn der Rasche in seinen ordnungsgemäßen goldenen Schoß sich setzt, so verläßt er die Toren.</p>
<p class="en">What time the Swift One resteth in the golden place of sacrifice,
He leaves the foolish far away.
</p>
<a id='rv09.064.21'/><br /><p class="stamp">rv09.064.21</p>
<p class="sa"> अ॒भि वे॒ना अ॑नूष॒तेय॑क्षन्ति॒ प्रचे॑तसः।
 मज्ज॒न्त्यवि॑चेतसः॥ </p>
<p class="hn">abhi venā anūṣateyakṣanti pracetasaḥ |<br />majjanty avicetasaḥ ||<br /></p>
<p class="ru">-ru-</p>
<p class="de">Die Seher haben ihm zugeschrieen, die Klugen streben ihm zu; die Tore sinken unter.</p>
<p class="en">The friends have sung in unison, the prudent wish to sacrifice:
Down sink the unintelligent.
</p>
<a id='rv09.064.22'/><br /><p class="stamp">rv09.064.22</p>
<p class="sa"> इन्द्रा॑येन्दो म॒रुत्व॑ते॒ पव॑स्व॒ मधु॑मत्तमः।
 ऋ॒तस्य॒ योनि॑मा॒सद॑म्॥ </p>
<p class="hn">indrāyendo marutvate pavasva madhumattamaḥ |<br />ṛtasya yonim āsadam ||<br /></p>
<p class="ru">-ru-</p>
<p class="de">Läutere dich, o Saft, als Süßester für Indra in Begleitung der Marut, um dich in deinen ordnungsgemäßen Schoß zu setzen!</p>
<p class="en">For Indra girt by Maruts, flow, thou Indu, very rich in sweets,
To sit in place of sacrifice.
</p>
<a id='rv09.064.23'/><br /><p class="stamp">rv09.064.23</p>
<p class="sa"> तं त्वा॒ विप्रा॑ वचो॒विदः॒ परि॑ ष्कृण्वन्ति वे॒धसः॑।
 सं त्वा॑ मृजन्त्या॒यवः॑॥ </p>
<p class="hn">taṃ tvā viprā vacovidaḥ pari ṣkṛṇvanti vedhasaḥ |<br />saṃ tvā mṛjanty āyavaḥ ||<br /></p>
<p class="ru">-ru-</p>
<p class="de">Dich schmücken die beredten, wortkundigen Meister; dich putzen die Ayu´s.</p>
<p class="en">Controlling priests and sages skilled in holy song adorn thee well:
The living make thee beautiful.
</p>
<a id='rv09.064.24'/><br /><p class="stamp">rv09.064.24</p>
<p class="sa"> रसं॑ ते मि॒त्रो अ॑र्य॒मा पिब॑न्ति॒ वरु॑णः कवे।
 पव॑मानस्य म॒रुतः॑॥ </p>
<p class="hn">rasaṃ te mitro aryamā pibanti varuṇaḥ kave |<br />pavamānasya marutaḥ ||<br /></p>
<p class="ru">-ru-</p>
<p class="de">Deinen Saft trinken Mitra, Aryaman, Varuna, o Weiser, die Marut, wenn du dich läuterst.</p>
<p class="en">Aryaman, Mitra, Varuna drink Pavamana's juice, yea, thine:
O Sage, the Maruts drink thereof.
</p>
<a id='rv09.064.25'/><br /><p class="stamp">rv09.064.25</p>
<p class="sa"> त्वं सो॑म विप॒श्चितं॑ पुना॒नो वाच॑मिष्यसि।
 इन्दो॑ स॒हस्र॑भर्णसम्॥ </p>
<p class="hn">tvaṃ soma vipaścitam punāno vācam iṣyasi |<br />indo sahasrabharṇasam ||<br /></p>
<p class="ru">-ru-</p>
<p class="de">Du, Soma, treibst die wortkundige Rede hervor, wenn du dich läuterst, die Tausend aufwiegende, o Saft.</p>
<p class="en">O Soma, Indu, thou while thou art purified urgest onward speech.
Thousandfold, with the lore of hymns.
</p>
<a id='rv09.064.26'/><br /><p class="stamp">rv09.064.26</p>
<p class="sa"> उ॒तो स॒हस्र॑भर्णसं॒ वाचं॑ सोम मख॒स्युव॑म्।
 पु॒ना॒न इ॑न्द॒वा भ॑र॥ </p>
<p class="hn">uto sahasrabharṇasaṃ vācaṃ soma makhasyuvam |<br />punāna indav ā bhara ||<br /></p>
<p class="ru">-ru-</p>
<p class="de">Und bring uns die Tausend aufwiegende Rede, o Soma, die Belohnung erwartende, wenn du dich läuterst, Soma!</p>
<p class="en">Yea, Soma, Indu, while thou art purified do thou bring to us
Speech thousandfold that longs for war.
</p>
<a id='rv09.064.27'/><br /><p class="stamp">rv09.064.27</p>
<p class="sa"> पु॒ना॒न इ॑न्दवेषां॒ पुरु॑हूत॒ जना॑नाम्।
 प्रि॒यः स॑मु॒द्रमा वि॑श॥ </p>
<p class="hn">punāna indav eṣām puruhūta janānām |<br />priyaḥ samudram ā viśa ||<br /></p>
<p class="ru">-ru-</p>
<p class="de">Dich läuternd, o Saft, vielgerufener dieser Menschen, geh als Freund in den Ozean ein!</p>
<p class="en">O Indu, Much-invoked, while thou art purifying, as the Friend.
Of these men enter thou the lake.
</p>
<a id='rv09.064.28'/><br /><p class="stamp">rv09.064.28</p>
<p class="sa"> दवि॑द्युतत्या रु॒चा प॑रि॒ष्टोभ॑न्त्या कृ॒पा।
 सोमाः॑ शु॒क्रा गवा॑शिरः॥ </p>
<p class="hn">davidyutatyā rucā pariṣṭobhantyā kṛpā |<br />somāḥ śukrā gavāśiraḥ ||<br /></p>
<p class="ru">-ru-</p>
<p class="de">Mit blitzendem Glaste, mit brausender Schönheit sind die Geklärten, die mit Milch gemischten Somatränke geflossen.</p>
<p class="en">Bright are these Somas blent with milk, with light that flashes brilliantly. And form that utters
loud acclaim.
</p>
<a id='rv09.064.29'/><br /><p class="stamp">rv09.064.29</p>
<p class="sa"> हि॒न्वा॒नो हे॒तृभि॑र्य॒त आ वाजं॑ वा॒ज्य॑क्रमीत्।
 सीद॑न्तो व॒नुषो॑ यथा॥ </p>
<p class="hn">hinvāno hetṛbhir yata ā vājaṃ vājy akramīt |<br />sīdanto vanuṣo yathā ||<br /></p>
<p class="ru">-ru-</p>
<p class="de">Von den Treibern getrieben, gelenkt ist der Preisrenner nach dem Siegerpreis gelaufen wie die wetteifernden Reiter.</p>
<p class="en">Led by his drivers, and sent forth, the Strong Steed hath come nigh for spoil,
Like warriors when they stand arrayed.
</p>
<a id='rv09.064.30'/><br /><p class="stamp">rv09.064.30</p>
<p class="sa"> ऋ॒धक्सो॑म स्व॒स्तये॑ संजग्मा॒नो दि॒वः क॒विः।
 पव॑स्व॒ सूर्यो॑ दृ॒शे॥ </p>
<p class="hn">ṛdhak soma svastaye saṃjagmāno divaḥ kaviḥ |<br />pavasva sūryo dṛśe ||<br /></p>
<p class="ru">-ru-</p>
<p class="de">O Soma, nachdem du dich richtig zum Heil vereinigt hast, du der Seher des Himmels, kläre dich als die Sonne zum Schauen!</p>
<p class="en">Specially, Soma, coming as a Sage from heaven to prosper us,
Flow like the Sun for us to see.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

