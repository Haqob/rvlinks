<!DOCTYPE html>
<html>
<head>
<meta charset="UTF-8">
<title>rv03.046</title>
<link rel="stylesheet" type="text/css" href="rvhymns.css">
</head>
<body>
<a id='rv03.046.01'/><br /><p class="stamp">rv03.046.01</p>
<p class="sa"> यु॒ध्मस्य॑ ते वृष॒भस्य॑ स्व॒राज॑ उ॒ग्रस्य॒ यूनः॒ स्थवि॑रस्य॒ घृष्वेः॑।
 अजू॑र्यतो व॒ज्रिणो॑ वी॒र्या॒३॒॑णीन्द्र॑ श्रु॒तस्य॑ मह॒तो म॒हानि॑॥ </p>
<p class="hn">yudhmasya te vṛṣabhasya svarāja ugrasya yūna sthavirasya ghṛṣveḥ |<br />ajūryato vajriṇo vīryāṇīndra śrutasya mahato mahāni ||<br /></p>
<p class="ru">Велики силы мужества, о Индра, у тебя,<BR>
Воинственного быка, самодержца,<BR>
Грозного, юного, крепкого, пылкого,<BR>
Нестареющего, с ваджрой (в руке), знаменитого, великого.</p>
<p class="de">Groß sind die Kräfte von dir, Indra, dem streitbaren Bullen, dem Selbstherrn, dem gewaltigen, jugendlichen, ausgewachsenen, kampflustigen, nicht alternden Keulenträger, dem berühmten, großen.</p>
<p class="en"> OF thee, the Bull, the Warrior, Sovran Ruler, joyous and fierce, ancient and ever youthful,
The undecaying One who wields the thunder, renowned and great, great are the exploits, Indra.
</p>
<a id='rv03.046.02'/><br /><p class="stamp">rv03.046.02</p>
<p class="sa"> म॒हाँ अ॑सि महिष॒ वृष्ण्ये॑भिर्धन॒स्पृदु॑ग्र॒ सह॑मानो अ॒न्यान्।
 एको॒ विश्व॑स्य॒ भुव॑नस्य॒ राजा॒ स यो॒धया॑ च क्ष॒यया॑ च॒ जना॑न्॥ </p>
<p class="hn">mahāṃ asi mahiṣa vṛṣṇyebhir dhanaspṛd ugra sahamāno anyān |<br />eko viśvasya bhuvanasya rājā sa yodhayā ca kṣayayā ca janān ||<br /></p>
<p class="ru">Ты велик, о буйвол, (своими) бычьими силами,<BR>
Захватывающий награды, о грозный, осиливающий других.<BR>
Единственный царь всего света,<BR>
Веди народы на битву и рассели их в мире!</p>
<p class="de">Groß bist du Büffel an Stierkräften, ein Schätzegewinner, du Gewaltiger, der die anderen bezwingt. Als der alleinige König der ganzen Welt führe du die Völker zum Kampf und laß sie in Frieden wohnen!</p>
<p class="en">Great art thou, Mighty Lord, through manly vigour, O fierce One, gathering spoil, subduing others,
Thyself alone the universe's Sovran: so send forth men to combat and to rest them.
</p>
<a id='rv03.046.03'/><br /><p class="stamp">rv03.046.03</p>
<p class="sa"> प्र मात्रा॑भी रिरिचे॒ रोच॑मानः॒ प्र दे॒वेभि॑र्वि॒श्वतो॒ अप्र॑तीतः।
 प्र म॒ज्मना॑ दि॒व इन्द्रः॑ पृथि॒व्याः प्रोरोर्म॒हो अ॒न्तरि॑क्षादृजी॒षी॥ </p>
<p class="hn">pra mātrābhī ririce rocamānaḥ pra devebhir viśvato apratītaḥ |<br />pra majmanā diva indraḥ pṛthivyāḥ proror maho antarikṣād ṛjīṣī ||<br /></p>
<p class="ru">(Своими) размерами он превосходит богов,<BR>
Сверкающий, неодолимый во всем,<BR>
Индра пре (восходит) величием небо (и) землю,<BR>
Пре (восходит) широкое, великое воздушное пространство,
(он,) пьющий выжимки (сомы).</p>
<p class="de">Mit seinen Maßen ragt der Glänzende über die Götter insgesamt hinaus, der Unwiderstehliche, Indra an Größe über Himmel und Erde hinaus, über den weiten Luftraum hinaus, der Trestersomatrinker.</p>
<p class="en">He hath surpassed all measure in his brightness, yea, and the Gods, for none may be his equal.
Impetuous Indra in his might cxccedcth wide vast mid-air and heaven and earth together.
</p>
<a id='rv03.046.04'/><br /><p class="stamp">rv03.046.04</p>
<p class="sa"> उ॒रुं ग॑भी॒रं ज॒नुषा॒भ्यु१॒॑ग्रं वि॒श्वव्य॑चसमव॒तं म॑ती॒नाम्।
 इन्द्रं॒ सोमा॑सः प्र॒दिवि॑ सु॒तासः॑ समु॒द्रं न स्र॒वत॒ आ वि॑शन्ति॥ </p>
<p class="hn">uruṃ gabhīraṃ januṣābhy ugraṃ viśvavyacasam avatam matīnām |<br />indraṃ somāsaḥ pradivi sutāsaḥ samudraṃ na sravata ā viśanti ||<br /></p>
<p class="ru">В (этот) широкий, глубокий, от рождения грозный,<BR>
Всеобъемлющий источник поэтических мыслей – <BR>
В Индру от века входят выжатые<BR>
Соки сомы, словно реки – в океан.</p>
<p class="de">In den breiten, tiefen, von Geburt gewaltigen, den allfassenden Brunnen der Gedanken, in den Indra gingen schon vorzeiten die ausgepreßten Somatränke ein wie die Flüsse ins Meer.</p>
<p class="en">To Indra, even as rivers to the ocean, flow forth from days of old the Soma juices;
To him wide deep and mighty from his birth-time, the well of holy thoughts, aIl-comprehending.
</p>
<a id='rv03.046.05'/><br /><p class="stamp">rv03.046.05</p>
<p class="sa"> यं सोम॑मिन्द्र पृथि॒वीद्यावा॒ गर्भं॒ न मा॒ता बि॑भृ॒तस्त्वा॒या।
 तं ते॑ हिन्वन्ति॒ तमु॑ ते मृजन्त्यध्व॒र्यवो॑ वृषभ॒ पात॒वा उ॑॥ </p>
<p class="hn">yaṃ somam indra pṛthivīdyāvā garbhaṃ na mātā bibhṛtas tvāyā |<br />taṃ te hinvanti tam u te mṛjanty adhvaryavo vṛṣabha pātavā u ||<br /></p>
<p class="ru">Сому, которого, о Индра, земля и небо,<BR>
Любя тебя, вынашивают, словно мать – зародыша,<BR>
Его поторапливают и очищают для тебя<BR>
Адхварью, о бык, чтобы ты пил.</p>
<p class="de">Den Soma, den dir zulieb, Indra, Himmel und Erde tragen wie die Mutter die Leibesfrucht, den lassen sie für dich laufen, den machen die Adhvaryu´s sauber für dich zum Trinken, du Bulle.</p>
<p class="en">The Soma, Indra, which the earth and heaven bear for thee as a mother bears her infant,
This they send forth to thee, this, vigorous Hero! Adhvaryus purify for thee to drink of.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

