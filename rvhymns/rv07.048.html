<!DOCTYPE html>
<html>
<head>
<meta charset="UTF-8">
<title>rv07.048</title>
<link rel="stylesheet" type="text/css" href="rvhymns.css">
</head>
<body>
<a id='rv07.048.01'/><br /><p class="stamp">rv07.048.01</p>
<p class="sa"> ऋभु॑क्षणो वाजा मा॒दय॑ध्वम॒स्मे न॑रो मघवानः सु॒तस्य॑।
 आ वो॒ऽर्वाचः॒ क्रत॑वो॒ न या॒तां विभ्वो॒ रथं॒ नर्यं॑ वर्तयन्तु॥ </p>
<p class="hn">ṛbhukṣaṇo vājā mādayadhvam asme naro maghavānaḥ sutasya |<br />ā vo 'rvācaḥ kratavo na yātāṃ vibhvo rathaṃ naryaṃ vartayantu ||<br /></p>
<p class="ru">О Рибхукшаны, о Ваджи, опьяняйтесь<BR>
У нас, о щедрые мужи, выжатым (сомой)!<BR>
Пусть (наши молитвы), словно силы духа едущих,<BR>
Повернут вас в нашу сторону, о Вибху, (и) вашу мужественную
колесницу!</p>
<p class="de">Ribhuksan, Vaja, ihr freigebigen Herren, ergötzet euch an unserem Somasaft! Euch soll mein Geist wie die Geister der Fahrenden und euren mannhaften Wagen herwärts lenken, o Vibhu´s.</p>
<p class="en"> YE liberal Heroes, Vajas and Rbhuksans, come and delight you with our flowing Soma.
May your strength, Vibhus, as ye come to meet us, turn hitherward your car that brings men profit.
</p>
<a id='rv07.048.02'/><br /><p class="stamp">rv07.048.02</p>
<p class="sa"> ऋ॒भुरृ॒भुभि॑र॒भि वः॑ स्याम॒ विभ्वो॑ वि॒भुभिः॒ शव॑सा॒ शवां॑सि।
 वाजो॑ अ॒स्माँ अ॑वतु॒ वाज॑साता॒विन्द्रे॑ण यु॒जा त॑रुषेम वृ॒त्रम्॥ </p>
<p class="hn">ṛbhur ṛbhubhir abhi vaḥ syāma vibhvo vibhubhiḥ śavasā śavāṃsi |<br />vājo asmāṃ avatu vājasātāv indreṇa yujā taruṣema vṛtram ||<br /></p>
<p class="ru">Как Рибху вместе с (другими) Рибху, как Вибхва вместе
с (другими) Вибху,<BR>
Мы хотим с помощью вашей силой превзойти силы (врагов)!<BR>
Пусть поможет нам Ваджа в завоевании награды!<BR>
Пусть одолеем мы врага с Индрой-союзником!</p>
<p class="de">Als Ribhu mit den Ribhu´s, als Vibhu mit den Vibhu´s möchten wir durch eure Kraft den Kräften anderer überlegen sein. Vaja soll uns beistehen im Kampf um den Siegespreis. Mit Indra im Bunde wollen wir den Vritra, den Feind, überwinden.</p>
<p class="en">May we as Rbhu with your Rbhus conquer strength with our strength, as Vibhus with the Vibhus.
May Vaja aid us in the fight for booty, and helped by Indra may we quell the foeman.
</p>
<a id='rv07.048.03'/><br /><p class="stamp">rv07.048.03</p>
<p class="sa"> ते चि॒द्धि पू॒र्वीर॒भि सन्ति॑ शा॒सा विश्वाँ॑ अ॒र्य उ॑प॒रता॑ति वन्वन्।
 इन्द्रो॒ विभ्वाँ॑ ऋभु॒क्षा वाजो॑ अ॒र्यः शत्रो॑र्मिथ॒त्या कृ॑णव॒न्वि नृ॒म्णम्॥ </p>
<p class="hn">te cid dhi pūrvīr abhi santi śāsā viśvāṃ arya uparatāti vanvan |<br />indro vibhvāṃ ṛbhukṣā vājo aryaḥ śatror mithatyā kṛṇavan vi nṛmṇam ||<br /></p>
<p class="ru">Ведь это они одерживают верх над многими приказами
(врага),<BR>
Они покоряют врагов (в борьбе) за первенство.<BR>
Пусть Индра, Вибхван, Рибхукшан, Ваджа<BR>
В схватке искалечат мужскую силу чужого, врага!</p>
<p class="de">Denn diese überbieten viele Machtgebote durch ihr Machtgebot; alle Welt, die hohen Herren übertrumpfen sie im Kampf um die Überlegenheit. Indra, Vibhvan, Ribhuksan, Vaja sollen die Kraft des Nebenbuhlers, des Feindes im Wettstreit brechen.</p>
<p class="en">For they rule many tribes with high dominion, and conquer all their foes in close encounter.
May Indra, Vibhvan, Vaja, and Rbhuksan destroy by turns the wicked foeman's valour.
</p>
<a id='rv07.048.04'/><br /><p class="stamp">rv07.048.04</p>
<p class="sa"> नू दे॑वासो॒ वरि॑वः कर्तना नो भू॒त नो॒ विश्वेऽव॑से स॒जोषाः॑।
 सम॒स्मे इषं॒ वस॑वो ददीरन्यू॒यं पा॑त स्व॒स्तिभिः॒ सदा॑ नः॥ </p>
<p class="hn">nū devāso varivaḥ kartanā no bhūta no viśve 'vase sajoṣāḥ |<br />sam asme iṣaṃ vasavo dadīran yūyam pāta svastibhiḥ sadā naḥ ||<br /></p>
<p class="ru">Так создайте же нам широкий простор, о боги!<BR>
Будьте все единодушны, чтобы нам помочь!<BR>
Пусть Васу (все) вместе даруют нам жертвенную усладу!<BR>
Защищайте вы нас всегда (своими) милостями.</p>
<p class="de">Nun schaffet uns freie Bahn, ihr Götter; seid uns alle einmütig zum Beistand! Die Vasu´s mögen uns Speisegenuß geben. - Behütet uns immerdar mit eurem Segen!</p>
<p class="en">Now, Deities, give us ample room and freedom: be all of you, one-minded, our protection.
So let the Vasus grant us strength and vigour. Preserve us evermore, ye Gods, with blessings.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

