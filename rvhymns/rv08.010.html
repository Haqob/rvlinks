<!DOCTYPE html>
<html>
<head>
<meta charset="UTF-8">
<title>rv08.010</title>
<link rel="stylesheet" type="text/css" href="rvhymns.css">
</head>
<body>
<a id='rv08.010.01'/><br /><p class="stamp">rv08.010.01</p>
<p class="sa"> यत्स्थो दी॒र्घप्र॑सद्मनि॒ यद्वा॒दो रो॑च॒ने दि॒वः।
 यद्वा॑ समु॒द्रे अध्याकृ॑ते गृ॒हेऽत॒ आ या॑तमश्विना॥ </p>
<p class="hn">yat stho dīrghaprasadmani yad vādo rocane divaḥ |<br />yad vā samudre adhy ākṛte gṛhe 'ta ā yātam aśvinā ||<br /></p>
<p class="ru">Когда вы бываете далеко на земле,<BR>
Или же когда там, в светлом пространстве неба,<BR>
Или же на море в сооруженном доме,<BR>
Приезжайте оттуда, о Ашвины!</p>
<p class="de">Wenn ihr bei Dirghaprasadman oder wenn ihr dort im Lichtraum des Himmels, oder wenn ihr auf dem Meere, im hergerichteten Hause seid, so kommt von dort her, o Asvin!</p>
<p class="en"> WHETHER ye travel far away or dwell in yonder light of heaven,
Or in a mansion that is built above the sea, come thence, ye Asvins, hitherward.
</p>
<a id='rv08.010.02'/><br /><p class="stamp">rv08.010.02</p>
<p class="sa"> यद्वा॑ य॒ज्ञं मन॑वे सम्मिमि॒क्षथु॑रे॒वेत्का॒ण्वस्य॑ बोधतम्।
 बृह॒स्पतिं॒ विश्वा॑न्दे॒वाँ अ॒हं हु॑व॒ इन्द्रा॒विष्णू॑ अ॒श्विना॑वाशु॒हेष॑सा॥ </p>
<p class="hn">yad vā yajñam manave sammimikṣathur evet kāṇvasya bodhatam |<br />bṛhaspatiṃ viśvān devāṃ ahaṃ huva indrāviṣṇū aśvināv āśuheṣasā ||<br /></p>
<p class="ru">Или когда вы для Ману окропили жертву,<BR>
Прежде всего заметьте потомка Канвы!<BR>
Я зову Брихаспати, Всех-Богов,<BR>
Индру и Вишну, Ашвинов, погоняющих быстрых коней.</p>
<p class="de">Oder wenn ihr für Manu das Opfer gewürzt habt, so achtet erst recht des Kanva-sohnes! Brihaspati und alle Götter rufe ich, Indra und Vishnu, die Roßtreiber Asvin.</p>
<p class="en">Or if for Manu.ye prepared the sacrifice, remember also Kanva's son.
I call Brhaspati, Indra, Visnu, all the gods, the Asvins borne by rapid steeds.
</p>
<a id='rv08.010.03'/><br /><p class="stamp">rv08.010.03</p>
<p class="sa"> त्या न्व१॒॑श्विना॑ हुवे सु॒दंस॑सा गृ॒भे कृ॒ता।
 ययो॒रस्ति॒ प्र णः॑ स॒ख्यं दे॒वेष्वध्याप्य॑म्॥ </p>
<p class="hn">tyā nv aśvinā huve sudaṃsasā gṛbhe kṛtā |<br />yayor asti pra ṇaḥ sakhyaṃ deveṣv adhy āpyam ||<br /></p>
<p class="ru">И вот тех самых Ашвинов я зову,<BR>
Творящих чудеса, созданных для хватания,<BR>
Для кого много значит наша дружба,<BR>
Близкие отношения с богами.</p>
<p class="de">Jene guteswirkenden Asvin rufe ich, die zum Festhalten geschaffen sind, denen unsere Freundschaft und nahe Beziehung zu den Göttern vorgeht.</p>
<p class="en">Those Asvins I invoke who work marvels, brought hither to receive,
With whom our friendship is most famed, and kinship passing that of Gods.
</p>
<a id='rv08.010.04'/><br /><p class="stamp">rv08.010.04</p>
<p class="sa"> ययो॒रधि॒ प्र य॒ज्ञा अ॑सू॒रे सन्ति॑ सू॒रयः॑।
 ता य॒ज्ञस्या॑ध्व॒रस्य॒ प्रचे॑तसा स्व॒धाभि॒र्या पिब॑तः सो॒म्यं मधु॑॥ </p>
<p class="hn">yayor adhi pra yajñā asūre santi sūrayaḥ |<br />tā yajñasyādhvarasya pracetasā svadhābhir yā pibataḥ somyam madhu ||<br /></p>
<p class="ru">Для кого много значат жертвы<BR>
(И их) покровители, (в мире) без солнца,<BR>
Эти двое – знатоки жертвы и обряда,<BR>
Которые по (своему) желанию пьют сладость сомы.</p>
<p class="de">Welchen die Opfer und die Opferherren in Asura vorgehen, sie sind Kenner des Opfers, der heiligen Handlung, die nach Belieben die somische Süßigkeit trinken.</p>
<p class="en">On whom the solemn rites depend, whose worshippers rise without the Sun:
These who foreknow the holy work of sacrifice, and by their Godhead drink the sweets of Soma juice.
</p>
<a id='rv08.010.05'/><br /><p class="stamp">rv08.010.05</p>
<p class="sa"> यद॒द्याश्वि॑ना॒वपा॒ग्यत्प्राक्स्थो वा॑जिनीवसू।
 यद्द्रु॒ह्यव्यन॑वि तु॒र्वशे॒ यदौ॑ हु॒वे वा॒मथ॒ मा ग॑तम्॥ </p>
<p class="hn">yad adyāśvināv apāg yat prāk stho vājinīvasū |<br />yad druhyavy anavi turvaśe yadau huve vām atha mā gatam ||<br /></p>
<p class="ru">Если сегодня, о Ашвины, на западе,<BR>
Если вы находитесь на востоке, о богатые наградами,<BR>
Если (вы) у Друхью, Ану, Турваши, Яду,<BR>
То я зову вас – приезжайте ко мне!</p>
<p class="de">Wenn ihr Asvin heute im West, wenn ihr im Ost seid, ihr Gewinnreichen, wenn ihr bei Druhyu, Anu, Turvasu, Yadu seid, so rufe ich euch; nun kommet zu mir!</p>
<p class="en">Whether ye, Lords of ample wealth, now linger in the cast or west,
With Druhyu, or with Anu, Yadu, Turvaga, I call you hither; come to me.
</p>
<a id='rv08.010.06'/><br /><p class="stamp">rv08.010.06</p>
<p class="sa"> यद॒न्तरि॑क्षे॒ पत॑थः पुरुभुजा॒ यद्वे॒मे रोद॑सी॒ अनु॑।
 यद्वा॑ स्व॒धाभि॑रधि॒तिष्ठ॑थो॒ रथ॒मत॒ आ या॑तमश्विना॥ </p>
<p class="hn">yad antarikṣe patathaḥ purubhujā yad veme rodasī anu |<br />yad vā svadhābhir adhitiṣṭhatho ratham ata ā yātam aśvinā ||<br /></p>
<p class="ru">Если вы летаете по воздуху, о несущие много радости,<BR>
Или если (едете) по этим двум половинам вселенной,<BR>
Или если по (своему) желанию восходите на колесницу,<BR>
Приезжайте оттуда, о Ашвины!</p>
<p class="de">Wenn ihr im Luftraum flieget, ihr Vielnützende, oder wenn ihr beide Welten entlang fahret, oder wenn ihr nach Belieben den Wagen besteiget, so kommet von da, o Asvin!</p>
<p class="en">Lords of great riches, whether through the firmament ye fly or speed through heaven and earth,
Or with your Godlike natures stand upon your cars, come thence, O Asvins, hitherward.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

