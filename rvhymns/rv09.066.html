<!DOCTYPE html>
<html>
<head>
<meta charset="UTF-8">
<title>rv09.066</title>
<link rel="stylesheet" type="text/css" href="rvhymns.css">
</head>
<body>
<a id='rv09.066.01'/><br /><p class="stamp">rv09.066.01</p>
<p class="sa"> पव॑स्व विश्वचर्षणे॒ऽभि विश्वा॑नि॒ काव्या॑।
 सखा॒ सखि॑भ्य॒ ईड्यः॑॥ </p>
<p class="hn">pavasva viśvacarṣaṇe 'bhi viśvāni kāvyā |<br />sakhā sakhibhya īḍyaḥ ||<br /></p>
<p class="ru">-ru-</p>
<p class="de">Läutere dich, bei allen Völkern Bekannter, um alle Sehergaben zu gewinnen, als Freund für die Freunde anzurufen.</p>
<p class="en"> FOR holy lore of every sort, flow onward thou whom all men love.
A Friend to be besought by friends.
</p>
<a id='rv09.066.02'/><br /><p class="stamp">rv09.066.02</p>
<p class="sa"> ताभ्यां॒ विश्व॑स्य राजसि॒ ये प॑वमान॒ धाम॑नी।
 प्र॒ती॒ची सो॑म त॒स्थतुः॑॥ </p>
<p class="hn">tābhyāṃ viśvasya rājasi ye pavamāna dhāmanī |<br />pratīcī soma tasthatuḥ ||<br /></p>
<p class="ru">-ru-</p>
<p class="de">Mit diesen beiden herrschest du über das All, mit den beiden Formen, o Pavamana, die sich uns darbieten, o Soma.</p>
<p class="en">O'er all thou rulest with these Two which, Soma Pavamana, stand,
Turned, as thy stations, hitherward.
</p>
<a id='rv09.066.03'/><br /><p class="stamp">rv09.066.03</p>
<p class="sa"> परि॒ धामा॑नि॒ यानि॑ ते॒ त्वं सो॑मासि वि॒श्वतः॑।
 पव॑मान ऋ॒तुभिः॑ कवे॥ </p>
<p class="hn">pari dhāmāni yāni te tvaṃ somāsi viśvataḥ |<br />pavamāna ṛtubhiḥ kave ||<br /></p>
<p class="ru">-ru-</p>
<p class="de">Die Formen, die dir eigen, die umschließest du vollständig zu den rechten Zeiten, o Pavamana, o Seher.</p>
<p class="en">Wise Soma Pavamana, thou encompassest on every side
Thy stations as the seasons come.
</p>
<a id='rv09.066.04'/><br /><p class="stamp">rv09.066.04</p>
<p class="sa"> पव॑स्व ज॒नय॒न्निषो॒ऽभि विश्वा॑नि॒ वार्या॑।
 सखा॒ सखि॑भ्य ऊ॒तये॑॥ </p>
<p class="hn">pavasva janayann iṣo 'bhi viśvāni vāryā |<br />sakhā sakhibhya ūtaye ||<br /></p>
<p class="ru">-ru-</p>
<p class="de">Läutere dich, indem du Labsale schaffst, um alle begehrenswerten Dinge zu gewinnen, als Freund den Freunden zur Hilfe!</p>
<p class="en">Flow onward, generating food, for precious boons of every kind,
A Friend for friends, to be our help.
</p>
<a id='rv09.066.05'/><br /><p class="stamp">rv09.066.05</p>
<p class="sa"> तव॑ शु॒क्रासो॑ अ॒र्चयो॑ दि॒वस्पृ॒ष्ठे वि त॑न्वते।
 प॒वित्रं॑ सोम॒ धाम॑भिः॥ </p>
<p class="hn">tava śukrāso arcayo divas pṛṣṭhe vi tanvate |<br />pavitraṃ soma dhāmabhiḥ ||<br /></p>
<p class="ru">-ru-</p>
<p class="de">Deine klaren Strahlen breiten am Rücken des Himmels eine Seihe aus durch ihre Eigenschaften, o Soma.</p>
<p class="en">Upon the lofty ridge of heaven thy bright rays with their essences,
Soma, spread purifying power.
</p>
<a id='rv09.066.06'/><br /><p class="stamp">rv09.066.06</p>
<p class="sa"> तवे॒मे स॒प्त सिन्ध॑वः प्र॒शिषं॑ सोम सिस्रते।
 तुभ्यं॑ धावन्ति धे॒नवः॑॥ </p>
<p class="hn">taveme sapta sindhavaḥ praśiṣaṃ soma sisrate |<br />tubhyaṃ dhāvanti dhenavaḥ ||<br /></p>
<p class="ru">-ru-</p>
<p class="de">Deinem Befehl gehorchend fließen diese sieben Ströme, o Soma; für dich laufen die Milchkühe.</p>
<p class="en">O Soma, these Seven Rivers flow, as being thine, to give command:
The Streams of milk run forth to thee.
</p>
<a id='rv09.066.07'/><br /><p class="stamp">rv09.066.07</p>
<p class="sa"> प्र सो॑म याहि॒ धार॑या सु॒त इन्द्रा॑य मत्स॒रः।
 दधा॑नो॒ अक्षि॑ति॒ श्रवः॑॥ </p>
<p class="hn">pra soma yāhi dhārayā suta indrāya matsaraḥ |<br />dadhāno akṣiti śravaḥ ||<br /></p>
<p class="ru">-ru-</p>
<p class="de">Komm hervor mit deinem Strome, o Soma, für Indra ausgepreßt, berauschend, unvergänglichen Ruhm erwerbend!</p>
<p class="en">Flow onward, Soma in a stream, effused to gladden Indra's heart,
Bringing imperishable fame.
</p>
<a id='rv09.066.08'/><br /><p class="stamp">rv09.066.08</p>
<p class="sa"> समु॑ त्वा धी॒भिर॑स्वरन्हिन्व॒तीः स॒प्त जा॒मयः॑।
 विप्र॑मा॒जा वि॒वस्व॑तः॥ </p>
<p class="hn">sam u tvā dhībhir asvaran hinvatīḥ sapta jāmayaḥ |<br />vipram ājā vivasvataḥ ||<br /></p>
<p class="ru">-ru-</p>
<p class="de">Es haben die sieben Schwestern dich mit Kunst anspornend im Chore besungen, dich, den Beredten, im Wettkampf des Vivasvat.</p>
<p class="en">Driving thee in Vivasvan's course, the Seven Sisters with their hymns
Made melody round thee the Sage.
</p>
<a id='rv09.066.09'/><br /><p class="stamp">rv09.066.09</p>
<p class="sa"> मृ॒जन्ति॑ त्वा॒ सम॒ग्रुवोऽव्ये॑ जी॒रावधि॒ ष्वणि॑।
 रे॒भो यद॒ज्यसे॒ वने॑॥ </p>
<p class="hn">mṛjanti tvā sam agruvo 'vye jīrāv adhi ṣvaṇi |<br />rebho yad ajyase vane ||<br /></p>
<p class="ru">-ru-</p>
<p class="de">Es putzen dich gemeinsam die Jungfrauen in der Wollseihe im fließenden Wasser unter Gebrause, wenn du, der Barde, in der Holzkufe gesalbt wirst.</p>
<p class="en">The virgins deck thee o'er fresh streams to drive thee to the sieve when thou,
A singer, bathest in the wood.
</p>
<a id='rv09.066.10'/><br /><p class="stamp">rv09.066.10</p>
<p class="sa"> पव॑मानस्य ते कवे॒ वाजि॒न्सर्गा॑ असृक्षत।
 अर्व॑न्तो॒ न श्र॑व॒स्यवः॑॥ </p>
<p class="hn">pavamānasya te kave vājin sargā asṛkṣata |<br />arvanto na śravasyavaḥ ||<br /></p>
<p class="ru">-ru-</p>
<p class="de">Du siegreicher Seher, deine Ströme wurden losgelassen wie ehrgeizige Rennpferde, während du dich läuterst.</p>
<p class="en">The streams of Pavamana, thine, Sage, Mighty One, have pouredthem forth.
Like coursers eager for renown.
</p>
<a id='rv09.066.11'/><br /><p class="stamp">rv09.066.11</p>
<p class="sa"> अच्छा॒ कोशं॑ मधु॒श्चुत॒मसृ॑ग्रं॒ वारे॑ अ॒व्यये॑।
 अवा॑वशन्त धी॒तयः॑॥ </p>
<p class="hn">acchā kośam madhuścutam asṛgraṃ vāre avyaye |<br />avāvaśanta dhītayaḥ ||<br /></p>
<p class="ru">-ru-</p>
<p class="de">Nach der von Süßigkeit überfließenden Kufe sind sie auf das Schafhaar losgelassen. Laut haben die Gebete geschrieen.</p>
<p class="en">They have been poured upon the fleece towards the meath-distilling vat:
The holy songs have sounded forth.
</p>
<a id='rv09.066.12'/><br /><p class="stamp">rv09.066.12</p>
<p class="sa"> अच्छा॑ समु॒द्रमिन्द॒वोऽस्तं॒ गावो॒ न धे॒नवः॑।
 अग्म॑न्नृ॒तस्य॒ योनि॒मा॥ </p>
<p class="hn">acchā samudram indavo 'staṃ gāvo na dhenavaḥ |<br />agmann ṛtasya yonim ā ||<br /></p>
<p class="ru">-ru-</p>
<p class="de">Zum Meere sind die Säfte gekommen wie die Milchkühe nach Hause, zu ihrem ordnungsgemäßen Platz.</p>
<p class="en">Like milch-kine coming home, the drops of Soma juice have reached the lake,
Have reached the place of sacrifice.
</p>
<a id='rv09.066.13'/><br /><p class="stamp">rv09.066.13</p>
<p class="sa"> प्र ण॑ इन्दो म॒हे रण॒ आपो॑ अर्षन्ति॒ सिन्ध॑वः।
 यद्गोभि॑र्वासयि॒ष्यसे॑॥ </p>
<p class="hn">pra ṇa indo mahe raṇa āpo arṣanti sindhavaḥ |<br />yad gobhir vāsayiṣyase ||<br /></p>
<p class="ru">-ru-</p>
<p class="de">O Saft, uns zu großer Freude fließen die Flußwasser hervor, wenn du in Kuhmilch gehüllt werden sollst.</p>
<p class="en">O Indu, to our great delight the running waters flow to us,
When thou wilt robe thyself in milk.
</p>
<a id='rv09.066.14'/><br /><p class="stamp">rv09.066.14</p>
<p class="sa"> अस्य॑ ते स॒ख्ये व॒यमिय॑क्षन्त॒स्त्वोत॑यः।
 इन्दो॑ सखि॒त्वमु॑श्मसि॥ </p>
<p class="hn">asya te sakhye vayam iyakṣantas tvotayaḥ |<br />indo sakhitvam uśmasi ||<br /></p>
<p class="ru">-ru-</p>
<p class="de">Da wir in deiner Freundschaft mit deiner Hilfe etwas erreichen möchten, so wünschen wir deine Freundschaft, o Saft.</p>
<p class="en">In this thy friendship, and with thee to help us, fain to sacrifice,
Indu, we crave thy friendly love.
</p>
<a id='rv09.066.15'/><br /><p class="stamp">rv09.066.15</p>
<p class="sa"> आ प॑वस्व॒ गवि॑ष्टये म॒हे सो॑म नृ॒चक्ष॑से।
 एन्द्र॑स्य ज॒ठरे॑ विश॥ </p>
<p class="hn">ā pavasva gaviṣṭaye mahe soma nṛcakṣase |<br />endrasya jaṭhare viśa ||<br /></p>
<p class="ru">-ru-</p>
<p class="de">Läutere dich zur Rindererbeutung für den Großen mit dem Herrscherauge, o Soma! Geh ein in Indra´s Bauch!</p>
<p class="en">Flow on, O Soma, for the great Viewer of men, for gain of Idne
Enter thou into Indra's throat.
</p>
<a id='rv09.066.16'/><br /><p class="stamp">rv09.066.16</p>
<p class="sa"> म॒हाँ अ॑सि सोम॒ ज्येष्ठ॑ उ॒ग्राणा॑मिन्द॒ ओजि॑ष्ठः।
 युध्वा॒ सञ्छश्व॑ज्जिगेथ॥ </p>
<p class="hn">mahāṃ asi soma jyeṣṭha ugrāṇām inda ojiṣṭhaḥ |<br />yudhvā sañ chaśvaj jigetha ||<br /></p>
<p class="ru">-ru-</p>
<p class="de">Groß bist du, Soma, der Oberste, o Saft, der Gewaltigen Gewaltigster. Als Streiter hast du jedesmal gesiegt.</p>
<p class="en">Best art thou, Soma, of the great, Strongest of strong ones, Indu: thou
As Warrior ever hast prevailed.
</p>
<a id='rv09.066.17'/><br /><p class="stamp">rv09.066.17</p>
<p class="sa"> य उ॒ग्रेभ्य॑श्चि॒दोजी॑या॒ञ्छूरे॑भ्यश्चि॒च्छूर॑तरः।
 भू॒रि॒दाभ्य॑श्चि॒न्मंही॑यान्॥ </p>
<p class="hn">ya ugrebhyaś cid ojīyāñ chūrebhyaś cic chūrataraḥ |<br />bhūridābhyaś cin maṃhīyān ||<br /></p>
<p class="ru">-ru-</p>
<p class="de">Der gewaltiger noch als die Gewaltigen, tapferer noch als die Tapferen, freigebiger noch als die Vielschenker ist.</p>
<p class="en">Mightier even than the strong, more valiant even than the brave,
More libpral than the bountiful,
</p>
<a id='rv09.066.18'/><br /><p class="stamp">rv09.066.18</p>
<p class="sa"> त्वं सो॑म॒ सूर॒ एष॑स्तो॒कस्य॑ सा॒ता त॒नूना॑म्।
 वृ॒णी॒महे॑ स॒ख्याय॑ वृणी॒महे॒ युज्या॑य॥ </p>
<p class="hn">tvaṃ soma sūra eṣas tokasya sātā tanūnām |<br />vṛṇīmahe sakhyāya vṛṇīmahe yujyāya ||<br /></p>
<p class="ru">-ru-</p>
<p class="de">Du Soma stehst uns bei der Gewinnung der Sonne, der Speisegenüsse, der Nachkommenschaft und der eigenen Leiber bei. Wir erküren dich zur Freundschaft, wir erküren dich zur Bundesgenossenschaft.</p>
<p class="en">Soma, as Sura, bring us food, win offspring of our bodies: we
Elect thee for our friendship, we elect thee for companionship.
</p>
<a id='rv09.066.19'/><br /><p class="stamp">rv09.066.19</p>
<p class="sa"> अग्न॒ आयूं॑षि पवस॒ आ सु॒वोर्ज॒मिषं॑ च नः।
 आ॒रे बा॑धस्व दु॒च्छुना॑म्॥ </p>
<p class="hn">agna āyūṃṣi pavasa ā suvorjam iṣaṃ ca naḥ |<br />āre bādhasva ducchunām ||<br /></p>
<p class="ru">-ru-</p>
<p class="de">O Agni, du läuterst uns Lebenskraft zu; weise uns Stärkung und Labung zu! Halte das Unheil weit ab!</p>
<p class="en">Agni, thou pourest life; send down upon us food and vigorous strength;
Drive thou misfortune far away,
</p>
<a id='rv09.066.20'/><br /><p class="stamp">rv09.066.20</p>
<p class="sa"> अ॒ग्निरृषिः॒ पव॑मानः॒ पाञ्च॑जन्यः पु॒रोहि॑तः।
 तमी॑महे महाग॒यम्॥ </p>
<p class="hn">agnir ṛṣiḥ pavamānaḥ pāñcajanyaḥ purohitaḥ |<br />tam īmahe mahāgayam ||<br /></p>
<p class="ru">-ru-</p>
<p class="de">Der sich läuternde Soma ist Agni, der Rishi, der über die fünf Völker gesetzte Vormund. Ihn bitten wir um großen Hausstand.</p>
<p class="en">Agni is Pavamana, Sage, Chief Priest of all the Races Five:
To him whose wealth is great we pray.
</p>
<a id='rv09.066.21'/><br /><p class="stamp">rv09.066.21</p>
<p class="sa"> अग्ने॒ पव॑स्व॒ स्वपा॑ अ॒स्मे वर्चः॑ सु॒वीर्य॑म्।
 दध॑द्र॒यिं मयि॒ पोष॑म्॥ </p>
<p class="hn">agne pavasva svapā asme varcaḥ suvīryam |<br />dadhad rayim mayi poṣam ||<br /></p>
<p class="ru">-ru-</p>
<p class="de">O Agni, du der Guteswirker, läutere uns Ansehen und die Meisterschaft herbei, mir Reichtum und Zuwachs bringend!</p>
<p class="en">Skilled in thy task, O Agni, pour splendour with hero strength on us,
Granting me wealth that nourishes.
</p>
<a id='rv09.066.22'/><br /><p class="stamp">rv09.066.22</p>
<p class="sa"> पव॑मानो॒ अति॒ स्रिधो॒ऽभ्य॑र्षति सुष्टु॒तिम्।
 सूरो॒ न वि॒श्वद॑र्शतः॥ </p>
<p class="hn">pavamāno ati sridho 'bhy arṣati suṣṭutim |<br />sūro na viśvadarśataḥ ||<br /></p>
<p class="ru">-ru-</p>
<p class="de">Sich läuternd fließt er über alle Fehler hinweg zu einem schönen Loblied, wie die Sonne allen sichtbar.</p>
<p class="en">Beyond his enemies away to sweet praise Pavamana flows,
Like Surya visible to all.
</p>
<a id='rv09.066.23'/><br /><p class="stamp">rv09.066.23</p>
<p class="sa"> स म॑र्मृजा॒न आ॒युभिः॒ प्रय॑स्वा॒न्प्रय॑से हि॒तः।
 इन्दु॒रत्यो॑ विचक्ष॒णः॥ </p>
<p class="hn">sa marmṛjāna āyubhiḥ prayasvān prayase hitaḥ |<br />indur atyo vicakṣaṇaḥ ||<br /></p>
<p class="ru">-ru-</p>
<p class="de">Von den Ayu´s geputzt, einen Schmaus bietend, zum Schmause der Götter bestimmt ist der klarsehende Saft, der Renner.</p>
<p class="en">Adorned by living men, set forth for entertainment, rich in food,
Far-sighted Indu is a Steed.
</p>
<a id='rv09.066.24'/><br /><p class="stamp">rv09.066.24</p>
<p class="sa"> पव॑मान ऋ॒तं बृ॒हच्छु॒क्रं ज्योति॑रजीजनत्।
 कृ॒ष्णा तमां॑सि॒ जङ्घ॑नत्॥ </p>
<p class="hn">pavamāna ṛtam bṛhac chukraṃ jyotir ajījanat |<br />kṛṣṇā tamāṃsi jaṅghanat ||<br /></p>
<p class="ru">-ru-</p>
<p class="de">Pavamana hat das hohe Gesetz, das helle Licht erschaffen, die schwarze Finsternis vertreibend.</p>
<p class="en">He, Pavamana, hath produced the lofty Law, the brilliant light,
Destroying darkness black of hue.
</p>
<a id='rv09.066.25'/><br /><p class="stamp">rv09.066.25</p>
<p class="sa"> पव॑मानस्य॒ जङ्घ्न॑तो॒ हरे॑श्च॒न्द्रा अ॑सृक्षत।
 जी॒रा अ॑जि॒रशो॑चिषः॥ </p>
<p class="hn">pavamānasya jaṅghnato hareś candrā asṛkṣata |<br />jīrā ajiraśociṣaḥ ||<br /></p>
<p class="ru">-ru-</p>
<p class="de">Des Pavamana, des die Finsternis vertreibenden goldgelben Falben, des Flammen-schießenden schimmernde, rasche Güsse sind losgelassen.</p>
<p class="en">From tawny Pavamana, the Destroyer, radiant streams have sprung,
Quick streams from him whose gleams are swift.
</p>
<a id='rv09.066.26'/><br /><p class="stamp">rv09.066.26</p>
<p class="sa"> पव॑मानो र॒थीत॑मः शु॒भ्रेभिः॑ शु॒भ्रश॑स्तमः।
 हरि॑श्चन्द्रो म॒रुद्ग॑णः॥ </p>
<p class="hn">pavamāno rathītamaḥ śubhrebhiḥ śubhraśastamaḥ |<br />hariścandro marudgaṇaḥ ||<br /></p>
<p class="ru">-ru-</p>
<p class="de">Pavamana ist der beste Wagenfahrer, über die anderen Schönen als der Schönste gepriesen, der Goldschimmernde, dessen Gefolge die Marut sind.</p>
<p class="en">Best rider of the chariot, praised with fairest praise mid beauteous ones,
Gold-gleaming with the Marut host,
</p>
<a id='rv09.066.27'/><br /><p class="stamp">rv09.066.27</p>
<p class="sa"> पव॑मानो॒ व्य॑श्नवद्र॒श्मिभि॑र्वाज॒सात॑मः।
 दध॑त्स्तो॒त्रे सु॒वीर्य॑म्॥ </p>
<p class="hn">pavamāno vy aśnavad raśmibhir vājasātamaḥ |<br />dadhat stotre suvīryam ||<br /></p>
<p class="ru">-ru-</p>
<p class="de">Pavamana möge mit seinen Strahlen durchdringen, der am meisten Siegespreise gewinnt, der dem Sänger die Meisterschaft verleiht.</p>
<p class="en">May Pavamana, best to win the booty, penetrate with rays,
Giving the singer hero strength.
</p>
<a id='rv09.066.28'/><br /><p class="stamp">rv09.066.28</p>
<p class="sa"> प्र सु॑वा॒न इन्दु॑रक्षाः प॒वित्र॒मत्य॒व्यय॑म्।
 पु॒ना॒न इन्दु॒रिन्द्र॒मा॥ </p>
<p class="hn">pra suvāna indur akṣāḥ pavitram aty avyayam |<br />punāna indur indram ā ||<br /></p>
<p class="ru">-ru-</p>
<p class="de">Ausgepreßt ist der Saft hervorgeflossen über die Seihe aus Schafwolle; sich läuternd gelangt der Saft zu Indra.</p>
<p class="en">Over the fleecy sieve hath flowed the drop effused: to Indra comes
Indu while he is purified
</p>
<a id='rv09.066.29'/><br /><p class="stamp">rv09.066.29</p>
<p class="sa"> ए॒ष सोमो॒ अधि॑ त्व॒चि गवां॑ क्रीळ॒त्यद्रि॑भिः।
 इन्द्रं॒ मदा॑य॒ जोहु॑वत्॥ </p>
<p class="hn">eṣa somo adhi tvaci gavāṃ krīḷaty adribhiḥ |<br />indram madāya johuvat ||<br /></p>
<p class="ru">-ru-</p>
<p class="de">Dieser Soma spielt mit den Steinen auf der Kuhhaut, den Indra zum Rausche laut ladend.</p>
<p class="en">This Soma, through the pressing-stones, is sporting on the oxhide, and
Summoning Indra to the draught.
</p>
<a id='rv09.066.30'/><br /><p class="stamp">rv09.066.30</p>
<p class="sa"> यस्य॑ ते द्यु॒म्नव॒त्पयः॒ पव॑मा॒नाभृ॑तं दि॒वः।
 तेन॑ नो मृळ जी॒वसे॑॥ </p>
<p class="hn">yasya te dyumnavat payaḥ pavamānābhṛtaṃ divaḥ |<br />tena no mṛḷa jīvase ||<br /></p>
<p class="ru">-ru-</p>
<p class="de">Du Pavamana, dessen glänzende Milch vom Himmel gebracht wurde, begnade uns damit zum Leben!</p>
<p class="en">O Pavamana, bless us, so that we may live, with that bright milk
Of thine which hath been brought from heaven.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

