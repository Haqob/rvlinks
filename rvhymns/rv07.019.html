<!DOCTYPE html>
<html>
<head>
<meta charset="UTF-8">
<title>rv07.019</title>
<link rel="stylesheet" type="text/css" href="rvhymns.css">
</head>
<body>
<a id='rv07.019.01'/><br /><p class="stamp">rv07.019.01</p>
<p class="sa"> यस्ति॒ग्मशृ॑ङ्गो वृष॒भो न भी॒म एकः॑ कृ॒ष्टीश्च्या॒वय॑ति॒ प्र विश्वाः॑।
 यः शश्व॑तो॒ अदा॑शुषो॒ गय॑स्य प्रय॒न्तासि॒ सुष्वि॑तराय॒ वेदः॑॥ </p>
<p class="hn">yas tigmaśṛṅgo vṛṣabho na bhīma ekaḥ kṛṣṭīś cyāvayati pra viśvāḥ |<br />yaḥ śaśvato adāśuṣo gayasya prayantāsi suṣvitarāya vedaḥ ||<br /></p>
<p class="ru">Кто страшен, словно остророгий бык,<BR>
Один сотрясает все народы,<BR>
Кто (грабит) дом каждого не приносящего жертв, – <BR>
Ты даришь имущество тому, кто больше выжимает.</p>
<p class="de">Der furchtbar wie ein spitzgehörnter Bulle ganz allein alle Völker vor sich hertreibt, der du jedes Kargen Hauswesen raubst, du pflegst dem, der mehr Soma auspreßt, den Besitz des Kargen zu verschenken.</p>
<p class="en"> HE like a bull with sharpened horns, terrific, singly excites and agitates all the people:
Thou givest him who largely pours libations his goods who pours not, for his own possession.
</p>
<a id='rv07.019.02'/><br /><p class="stamp">rv07.019.02</p>
<p class="sa"> त्वं ह॒ त्यदि॑न्द्र॒ कुत्स॑मावः॒ शुश्रू॑षमाणस्त॒न्वा॑ सम॒र्ये।
 दासं॒ यच्छुष्णं॒ कुय॑वं॒ न्य॑स्मा॒ अर॑न्धय आर्जुने॒याय॒ शिक्ष॑न्॥ </p>
<p class="hn">tvaṃ ha tyad indra kutsam āvaḥ śuśrūṣamāṇas tanvā samarye |<br />dāsaṃ yac chuṣṇaṃ kuyavaṃ ny asmā arandhaya ārjuneyāya śikṣan ||<br /></p>
<p class="ru">Ты же, Индра, Кутсу поддержал,<BR>
Сам служа ему службу в сражении,<BR>
Когда дасу Шушну, приносящего неурожай,<BR>
Ты отдал ему во власть, желая помочь Арджунейе.</p>
<p class="de">Du, Indra, halfst damals dem Kutsa, mit deiner Person dich im Kampf ihm zur Verfügung stellend, als du ihm den D?sa Susna, den Kuyava, unterwarfst, um dem Arjuneya, dem Kutsa, nützlich zu sein.</p>
<p class="en">Thou, verily, Indra, gavest help to Kutsa, willingly giving car to him in battle,
When, aiding Arjuneya, thou subduedst to him both Kuyava and the Dasa Susna.
</p>
<a id='rv07.019.03'/><br /><p class="stamp">rv07.019.03</p>
<p class="sa"> त्वं धृ॑ष्णो धृष॒ता वी॒तह॑व्यं॒ प्रावो॒ विश्वा॑भिरू॒तिभिः॑ सु॒दास॑म्।
 प्र पौरु॑कुत्सिं त्र॒सद॑स्युमावः॒ क्षेत्र॑साता वृत्र॒हत्ये॑षु पू॒रुम्॥ </p>
<p class="hn">tvaṃ dhṛṣṇo dhṛṣatā vītahavyam prāvo viśvābhir ūtibhiḥ sudāsam |<br />pra paurukutsiṃ trasadasyum āvaḥ kṣetrasātā vṛtrahatyeṣu pūrum ||<br /></p>
<p class="ru">Ты, смелый, смело помог Судасу,<BR>
Чьи жертвы приятны (богам), всеми (своими) поддержками.<BR>
Ты помог Трасадасью, сыну Пурукутсы,<BR>
Пуру (ты помог) в боях с врагами при захвате земель.</p>
<p class="de">Du Mutiger halfst mutig mit allen Hilfen dem Sudas, dessen Opfer begehrt waren, weiter. Du halfst dem Trasadasyu, des Purukutsa Sohne, weiter, dem Puru bei dem Landerwerb in der Feindeschlacht.</p>
<p class="en">O Bold One, thou with all thine aids hast boldly holpen Sudas whose offerings were accepted,
Puru in winning land and slaying foemen, and Trasadasyu son of Purukutsa.
</p>
<a id='rv07.019.04'/><br /><p class="stamp">rv07.019.04</p>
<p class="sa"> त्वं नृभि॑र्नृमणो दे॒ववी॑तौ॒ भूरी॑णि वृ॒त्रा ह॑र्यश्व हंसि।
 त्वं नि दस्युं॒ चुमु॑रिं॒ धुनिं॒ चास्वा॑पयो द॒भीत॑ये सु॒हन्तु॑॥ </p>
<p class="hn">tvaṃ nṛbhir nṛmaṇo devavītau bhūrīṇi vṛtrā haryaśva haṃsi |<br />tvaṃ ni dasyuṃ cumuriṃ dhuniṃ cāsvāpayo dabhītaye suhantu ||<br /></p>
<p class="ru">Ты вместе с мужами, о мужественный мыслью, при приглашении
богов<BR>
Убиваешь много врагов, о правящий булаными конями.<BR>
Ты дасью Чумури и Дхуни усыпил,<BR>
Чтоб Дабхити было (их) легко убить.</p>
<p class="de">Du erschlägst mit den Mannen, du mannhaft Gesinnter, bei der Götterladung viele Feinde, du Falbenlenker. Du hast den Dasyu Cumuri und Dhuni eingeschläfert, daß sie für Dabhiti leicht zu töten waren.</p>
<p class="en">At the Gods' banquet, hero-souled! with Heroes, Lord of Bay Steeds, thou slewest many foemen.
Thou sentest in swift death to sleep the Dasyu, both Cumuri and Dhuni, for Dabhiti.
</p>
<a id='rv07.019.05'/><br /><p class="stamp">rv07.019.05</p>
<p class="sa"> तव॑ च्यौ॒त्नानि॑ वज्रहस्त॒ तानि॒ नव॒ यत्पुरो॑ नव॒तिं च॑ स॒द्यः।
 नि॒वेश॑ने शतत॒मावि॑वेषी॒रह॑ञ्च वृ॒त्रं नमु॑चिमु॒ताह॑न्॥ </p>
<p class="hn">tava cyautnāni vajrahasta tāni nava yat puro navatiṃ ca sadyaḥ |<br />niveśane śatatamāviveṣīr ahañ ca vṛtraṃ namucim utāhan ||<br /></p>
<p class="ru">Это твои подвиги, о громовержец,<BR>
Что в один день (ты разрушил) девяносто девять крепостей.<BR>
Вечером ты разделался с сотой,<BR>
И убил ты Вритру, а также убил Намучи.</p>
<p class="de">Dies sind deine Großtaten, du Keulenträger, daß du die neunundneunzig Burgen an einem Tage brachst. Am Abend tatest du den Hundertsten ab. Und du erschlugst den Vritra und erschlugst den Namuci.</p>
<p class="en">These were thy mighty powers that, Thunder-wielder, thou swiftly crushedst nine-and-ninety
castles:
Thou capturedst the hundredth in thine onslaught; thou slewest Namuci, thou slewest Vrtra.
</p>
<a id='rv07.019.06'/><br /><p class="stamp">rv07.019.06</p>
<p class="sa"> सना॒ ता त॑ इन्द्र॒ भोज॑नानि रा॒तह॑व्याय दा॒शुषे॑ सु॒दासे॑।
 वृष्णे॑ ते॒ हरी॒ वृष॑णा युनज्मि॒ व्यन्तु॒ ब्रह्मा॑णि पुरुशाक॒ वाज॑म्॥ </p>
<p class="hn">sanā tā ta indra bhojanāni rātahavyāya dāśuṣe sudāse |<br />vṛṣṇe te harī vṛṣaṇā yunajmi vyantu brahmāṇi puruśāka vājam ||<br /></p>
<p class="ru">Стары эти твои благодеяния, о Индра,<BR>
Для Судаса, приносившего жертвы, почитавшего (тебя).<BR>
Тебе, мужественному, я запрягаю пару буланых мужественных
(коней).<BR>
Пусть мои священные слова, о всемогущий, достигнут
награды!</p>
<p class="de">Alt sind deine Wohltaten für den opferspendenden, freigebigen Sudas, o Indra. Dir, dem Bullen, schirre ich die beiden bullenartigen Falben an. Meine Kraftworte sollen den Preis erstreben, du Vielvermögender.</p>
<p class="en">Old are the blessings, Indra, which thou gavest Sudas the worshipper who brought oblations.
For thee, the Strong, I yoke thy strong Bay Horses: may our prayers reach thee and win strength,
Most Mighty!
</p>
<a id='rv07.019.07'/><br /><p class="stamp">rv07.019.07</p>
<p class="sa"> मा ते॑ अ॒स्यां स॑हसाव॒न्परि॑ष्टाव॒घाय॑ भूम हरिवः परा॒दै।
 त्राय॑स्व नोऽवृ॒केभि॒र्वरू॑थै॒स्तव॑ प्रि॒यासः॑ सू॒रिषु॑ स्याम॥ </p>
<p class="hn">mā te asyāṃ sahasāvan pariṣṭāv aghāya bhūma harivaḥ parādai |<br />trāyasva no 'vṛkebhir varūthais tava priyāsaḥ sūriṣu syāma ||<br /></p>
<p class="ru">В этом стеснении, о сильный, да не будем<BR>
Мы отданы тобой (во власть) злу, о хозяин буланых
коней.<BR>
Заслони нас (твоими) надежными щитами!<BR>
Пусть будем мы любимы (нашими) покровителями, как
твои любимцы!</p>
<p class="de">Nicht solltest du uns in dieser Klemme, du Gewaltiger, dem Bösen preisgeben, o Falbenherr. Beschirme uns mit deinen sicheren Schutzmitteln! Möchten wir als deine Lieblinge bei den Lohnherren beliebt sein.</p>
<p class="en">Give us not up, Lord of Bay Horses, Victor, in this thine own assembly, to the wicked.
Deliver us with true and faithful succours: dear may we be to thee among the princes.
</p>
<a id='rv07.019.08'/><br /><p class="stamp">rv07.019.08</p>
<p class="sa"> प्रि॒यास॒ इत्ते॑ मघवन्न॒भिष्टौ॒ नरो॑ मदेम शर॒णे सखा॑यः।
 नि तु॒र्वशं॒ नि याद्वं॑ शिशीह्यतिथि॒ग्वाय॒ शंस्यं॑ करि॒ष्यन्॥ </p>
<p class="hn">priyāsa it te maghavann abhiṣṭau naro madema śaraṇe sakhāyaḥ |<br />ni turvaśaṃ ni yādvaṃ śiśīhy atithigvāya śaṃsyaṃ kariṣyan ||<br /></p>
<p class="ru">Любимые при твоей поддержке, о щедрый,<BR>
(И) защите, пусть радуемся мы, мужи, как (твои) друзья!<BR>
Пронзи Турвашу (и) предводителя яду,<BR>
Если хочешь совершить достойное хвалы (деяние) для
Атитхигва!</p>
<p class="de">Als deine lieben Freunde, du Gabenreicher, wollen wir Männer in deiner Obhut und deinem Schutze fröhlich sein. Stich den Turvasa, den Yadukönig nieder, wenn du Löbliches für Atithigva tun willst.</p>
<p class="en">May we men, Maghavan, the friends thou lovest, near thee be joyful under thy protection.
Fain to fulfil the wish of Atithigva humble. the pride of Turvasa and Yadva.
</p>
<a id='rv07.019.09'/><br /><p class="stamp">rv07.019.09</p>
<p class="sa"> स॒द्यश्चि॒न्नु ते म॑घवन्न॒भिष्टौ॒ नरः॑ शंसन्त्युक्थ॒शास॑ उ॒क्था।
 ये ते॒ हवे॑भि॒र्वि प॒णीँरदा॑शन्न॒स्मान्वृ॑णीष्व॒ युज्या॑य॒ तस्मै॑॥ </p>
<p class="hn">sadyaś cin nu te maghavann abhiṣṭau naraḥ śaṃsanty ukthaśāsa ukthā |<br />ye te havebhir vi paṇīṃr adāśann asmān vṛṇīṣva yujyāya tasmai ||<br /></p>
<p class="ru">И теперь, о щедрый, при твоей поддержке сразу<BR>
Исполняют песни мужи – исполнители песен.<BR>
(Те,) кто с помощью твоих призывов дал отпор Пани
- <BR>
Нас (теперь) выбери для такого союза!</p>
<p class="de">Alsbald tragen in deiner Obhut, du Gabenreicher, die liederkundigen Herren Loblieder auf dich vor. Erwähle uns zu derselben Bundesgenossenschaft wie die, welche durch deine Anrufung die Pani´s in Unkosten brachten!</p>
<p class="en">Swiftly, in truth, O Maghavan, about thee men skilled in hymning sing their songs and praises. '
Elect us also into their assembly who by their calls on thee despoiled the niggards.
</p>
<a id='rv07.019.10'/><br /><p class="stamp">rv07.019.10</p>
<p class="sa"> ए॒ते स्तोमा॑ न॒रां नृ॑तम॒ तुभ्य॑मस्म॒द्र्य॑ञ्चो॒ दद॑तो म॒घानि॑।
 तेषा॑मिन्द्र वृत्र॒हत्ये॑ शि॒वो भूः॒ सखा॑ च॒ शूरो॑ऽवि॒ता च॑ नृ॒णाम्॥ </p>
<p class="hn">ete stomā narāṃ nṛtama tubhyam asmadryañco dadato maghāni |<br />teṣām indra vṛtrahatye śivo bhūḥ sakhā ca śūro 'vitā ca nṛṇām ||<br /></p>
<p class="ru">Эти хвалы, о самый мужественный из мужей, для тебя.<BR>
К нам (пусть) обратятся дающие щедрые дары!<BR>
К этим (мужам), о Индра, будь милостив при убийстве
врагов,<BR>
Другом отважным и помощником (этих) мужей!</p>
<p class="de">Diese Loblieder sind für dich, du Mannhaftester der Männer; uns sollen die Geber von Geschenken zugetan sein. Diesen Herren sei in der Feindeschlacht freundlich, ein tapferer Genosse und Helfer den Herren!</p>
<p class="en">Thine are these lauds, O manliest of heroes, lauds which revert to us and give us riches.
Favour these, Indra, when they fight with faemen, as Friend and Hero and the heroes' Helper.
</p>
<a id='rv07.019.11'/><br /><p class="stamp">rv07.019.11</p>
<p class="sa"> नू इ॑न्द्र शूर॒ स्तव॑मान ऊ॒ती ब्रह्म॑जूतस्त॒न्वा॑ वावृधस्व।
 उप॑ नो॒ वाजा॑न्मिमी॒ह्युप॒ स्तीन्यू॒यं पा॑त स्व॒स्तिभिः॒ सदा॑ नः॥ </p>
<p class="hn">nū indra śūra stavamāna ūtī brahmajūtas tanvā vāvṛdhasva |<br />upa no vājān mimīhy upa stīn yūyam pāta svastibhiḥ sadā naḥ ||<br /></p>
<p class="ru">Ну, Индра отважный, восхваляемый для помощи,<BR>
Крепни телом, вдохновленный священным словом!<BR>
Надели нас наградами и домочадцами!<BR>
Защищайте вы нас всегда (своими) милостями!</p>
<p class="de">Nun mach dich stark am Leibe, zur Gunsterweisung gepriesen, durch das Kraftwort angefeuert, tapferer Indra! Teil uns die Gewinne zu und Angehörige! - Behütet ihr uns immerdar mit eurem Segen!</p>
<p class="en">Now, lauded for thine aid, Heroic Indra, sped by our prayer, wax mighty in thy body.
Apportion to us strength and habitations. Ye Gods, protect us evermore with blessings.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

