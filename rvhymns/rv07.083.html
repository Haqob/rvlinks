<!DOCTYPE html>
<html>
<head>
<meta charset="UTF-8">
<title>rv07.083</title>
<link rel="stylesheet" type="text/css" href="rvhymns.css">
</head>
<body>
<a id='rv07.083.01'/><br /><p class="stamp">rv07.083.01</p>
<p class="sa"> यु॒वां न॑रा॒ पश्य॑मानास॒ आप्यं॑ प्रा॒चा ग॒व्यन्तः॑ पृथु॒पर्श॑वो ययुः।
 दासा॑ च वृ॒त्रा ह॒तमार्या॑णि च सु॒दास॑मिन्द्रावरु॒णाव॑सावतम्॥ </p>
<p class="hn">yuvāṃ narā paśyamānāsa āpyam prācā gavyantaḥ pṛthuparśavo yayuḥ |<br />dāsā ca vṛtrā hatam āryāṇi ca sudāsam indrāvaruṇāvasāvatam ||<br /></p>
<p class="ru">Видя вас, (ваше) дружелюбие, о два мужа,<BR>
Широкобокие (люди), жаждущие коров, двинулись на восток.<BR>
Убивайте врагов: дасов и ариев!<BR>
Судасу, о Индра-Варуна, помогите (своей) помощью!</p>
<p class="de">Als sie euch, ihr Herren, als Bundesgenossenschaft sahen, gingen die auf Rinderbeute ausziehenden mit geschwellter Brust vorwärts. "Schlaget die dasischen und arischen Feinde und stehet dem Sudas hilfreich bei, Indra und Varuna!"</p>
<p class="en"> LOOKING to you and your alliance, O ye Men, armed with broad axes they went forward, fain for
spoil.
Ye smote and slew his Dasa and his Aryan enemies, and helped Sudas with favour, Indra-Varuna.
</p>
<a id='rv07.083.02'/><br /><p class="stamp">rv07.083.02</p>
<p class="sa"> यत्रा॒ नरः॑ स॒मय॑न्ते कृ॒तध्व॑जो॒ यस्मि॑न्ना॒जा भव॑ति॒ किं च॒न प्रि॒यम्।
 यत्रा॒ भय॑न्ते॒ भुव॑ना स्व॒र्दृश॒स्तत्रा॑ न इन्द्रावरु॒णाधि॑ वोचतम्॥ </p>
<p class="hn">yatrā naraḥ samayante kṛtadhvajo yasminn ājā bhavati kiṃ cana priyam |<br />yatrā bhayante bhuvanā svardṛśas tatrā na indrāvaruṇādhi vocatam ||<br /></p>
<p class="ru">Где сходятся мужи с развернутыми знаменами,<BR>
В состязании, в котором не случается ничего приятного,<BR>
Где испытывают страх существа, видящие солнце,<BR>
Вступитесь та за нас, о Индра-Варуна!</p>
<p class="de">"Wo die Männer mit aufgesteckten Bannern aneinander geraten, in der Schlacht, wo nichts Liebes geschieht, wo alle Geschöpfe, die das Sonnenlicht schauen, Furcht bekommen, in dieser seid unsere Verteidiger, Indra und Varuna!"</p>
<p class="en">Where heroes come together with their banners raised, in the encounter where is naught for us to
love,
Where all things that behold the light are terrified, there did ye comfort us, O Indra-Varuna.
</p>
<a id='rv07.083.03'/><br /><p class="stamp">rv07.083.03</p>
<p class="sa"> सं भूम्या॒ अन्ता॑ ध्वसि॒रा अ॑दृक्ष॒तेन्द्रा॑वरुणा दि॒वि घोष॒ आरु॑हत्।
 अस्थु॒र्जना॑ना॒मुप॒ मामरा॑तयो॒ऽर्वागव॑सा हवनश्रु॒ता ग॑तम्॥ </p>
<p class="hn">sam bhūmyā antā dhvasirā adṛkṣatendrāvaruṇā divi ghoṣa āruhat |<br />asthur janānām upa mām arātayo 'rvāg avasā havanaśrutā gatam ||<br /></p>
<p class="ru">Края земли показались затемненными,<BR>
О Индра-Варуна, к нему поднялся шум.<BR>
Ко мне возникла враждебность у людей.<BR>
Приходите с поддержкой в наши края, о вы, слышащие
(мой) зов!</p>
<p class="de">"Die Enden der Erde schienen verfinstert, zum Himmel ist das Geschrei emporgestiegen, Indra und Varuna. Wider mich hat sich die Mißgunst der Völker erhoben; kommet näher mit eurem Beistand, ihr Ruferhörer!"</p>
<p class="en">The boundaries of earth were seen all dark with dust: O Indra-Varuna, the shout went up to
heaven.
The enmities of the people compassed me about. Ye heard my calling and ye came to me with help.
</p>
<a id='rv07.083.04'/><br /><p class="stamp">rv07.083.04</p>
<p class="sa"> इन्द्रा॑वरुणा व॒धना॑भिरप्र॒ति भे॒दं व॒न्वन्ता॒ प्र सु॒दास॑मावतम्।
 ब्रह्मा॑ण्येषां शृणुतं॒ हवी॑मनि स॒त्या तृत्सू॑नामभवत्पु॒रोहि॑तिः॥ </p>
<p class="hn">indrāvaruṇā vadhanābhir aprati bhedaṃ vanvantā pra sudāsam āvatam |<br />brahmāṇy eṣāṃ śṛṇutaṃ havīmani satyā tṛtsūnām abhavat purohitiḥ ||<br /></p>
<p class="ru">О Индра-Варуна, не встречая сопротивления, смертельным
оружием,<BR>
Громя Бхеду, вы поддержали Судаса.<BR>
Услышьте эти заклинания в призыве (богов)!<BR>
Служба пурохиты охазалась истинной для тритсу.</p>
<p class="de">Indra und Varuna! Ihr überwandet widerstandslos mit den Waffen den Bheda und halft dem Sudas weiter. Ihr erhöret ihre Beschwörungen bei dem Notruf; es bewährte sich das Purohitaamt der Tritsu´s.</p>
<p class="en">With your resistless weapons, Indra-Varuna, ye conquered Bheda and ye gave Sudas your aid.
Ye heard the prayers of these amid the cries of war: effectual was the service of the Trtsus' priest.
</p>
<a id='rv07.083.05'/><br /><p class="stamp">rv07.083.05</p>
<p class="sa"> इन्द्रा॑वरुणाव॒भ्या त॑पन्ति मा॒घान्य॒र्यो व॒नुषा॒मरा॑तयः।
 यु॒वं हि वस्व॑ उ॒भय॑स्य॒ राज॒थोऽध॑ स्मा नोऽवतं॒ पार्ये॑ दि॒वि॥ </p>
<p class="hn">indrāvaruṇāv abhy ā tapanti māghāny aryo vanuṣām arātayaḥ |<br />yuvaṃ hi vasva ubhayasya rājatho 'dha smā no 'vatam pārye divi ||<br /></p>
<p class="ru">О Индра-Варуна, изводят меня<BR>
Злодеяния чужого, враждебность завистников.<BR>
Ведь вы двое повелеваете добром обоего рода.<BR>
Так помогите же нам в решающий день!</p>
<p class="de">"Indra und Varuna! Mich peinigen die Übeltaten des Nebenbuhlers, die Mißgunst der Neider. Da ihr über beiderlei Gut gebietet, so stehet uns nun am entscheidenden Tag bei!"</p>
<p class="en">O Indra-Varuna, the wickedness of foes and mine assailants' hatred sorely trouble me.
Ye Twain are Lords of riches both of earth and heaven: so grant to us your aid on the decisive day.
</p>
<a id='rv07.083.06'/><br /><p class="stamp">rv07.083.06</p>
<p class="sa"> यु॒वां ह॑वन्त उ॒भया॑स आ॒जिष्विन्द्रं॑ च॒ वस्वो॒ वरु॑णं च सा॒तये॑।
 यत्र॒ राज॑भिर्द॒शभि॒र्निबा॑धितं॒ प्र सु॒दास॒माव॑तं॒ तृत्सु॑भिः स॒ह॥ </p>
<p class="hn">yuvāṃ havanta ubhayāsa ājiṣv indraṃ ca vasvo varuṇaṃ ca sātaye |<br />yatra rājabhir daśabhir nibādhitam pra sudāsam āvataṃ tṛtsubhiḥ saha ||<br /></p>
<p class="ru">Обе стороны зовут вас в сражениях:<BR>
Индру и Варуну, чтоб захватить добро,<BR>
Поскольку вы помогли осажденному десятью<BR>
Царями Судасу вместе с тритсу.</p>
<p class="de">"Euch, den Indra und Varuna, rufen beide Parteien in den Schlachten, um das Gut zu gewinnen", wobei ihr dem von zehn Königen bedrängten Sudas samt den Tritsu´s beistandet.</p>
<p class="en">The men of both the hosts invoked you in the fight, Indra and Varuna, that they might win the
wealth,
What time ye helped Sudas, with all the Trtsu folk, when the Ten Kings had pressed him down in
their attack.
</p>
<a id='rv07.083.07'/><br /><p class="stamp">rv07.083.07</p>
<p class="sa"> दश॒ राजा॑नः॒ समि॑ता॒ अय॑ज्यवः सु॒दास॑मिन्द्रावरुणा॒ न यु॑युधुः।
 स॒त्या नृ॒णाम॑द्म॒सदा॒मुप॑स्तुतिर्दे॒वा ए॑षामभवन्दे॒वहू॑तिषु॥ </p>
<p class="hn">daśa rājānaḥ samitā ayajyavaḥ sudāsam indrāvaruṇā na yuyudhuḥ |<br />satyā nṛṇām admasadām upastutir devā eṣām abhavan devahūtiṣu ||<br /></p>
<p class="ru">Десять обьединившихся царей, не приносящих жертв,<BR>
Не побороли Судаса, о Индра-Варуна.<BR>
Истинной (оказалась) хвала мужей, сидевших за (жертвенной)
трапезой.<BR>
Боги были на их призывах богов.</p>
<p class="de">Zehn verbündete opferlose Könige konnten gegen Sudas nicht ankämpfen, Indra und Varuna. Es bewährte sich der Lobpreis der Herren, die bei dem Opfermahl saßen; die Götter erschienen auf ihre Götteranrufungen.</p>
<p class="en">Ten Kings who worshipped not, O Indra-Varuna, confederate, in war prevailed not o'er Sudas.
True was the boast of heroes sitting at the feast: so at their invocations Gods were on their side.
</p>
<a id='rv07.083.08'/><br /><p class="stamp">rv07.083.08</p>
<p class="sa"> दा॒श॒रा॒ज्ञे परि॑यत्ताय वि॒श्वतः॑ सु॒दास॑ इन्द्रावरुणावशिक्षतम्।
 श्वि॒त्यञ्चो॒ यत्र॒ नम॑सा कप॒र्दिनो॑ धि॒या धीव॑न्तो॒ अस॑पन्त॒ तृत्स॑वः॥ </p>
<p class="hn">dāśarājñe pariyattāya viśvataḥ sudāsa indrāvaruṇāv aśikṣatam |<br />śvityañco yatra namasā kapardino dhiyā dhīvanto asapanta tṛtsavaḥ ||<br /></p>
<p class="ru">Окруженного со всех сторон в битве десяти царей<BR>
Судаса вы поддержали, о Индра-Варуна,<BR>
Когда тритсу, одетые в белое, с косами,<BR>
Почтили (вас) с поклонением поэтическим произведением,
(они,) наделенные поэтическим даром.</p>
<p class="de">Dem in der Zehnkönigsschlacht rings umstellten Sudas suchtet ihr Beistand zu leisten, Indra und Varuna, während die in Weiß gehenden Tritsu´s mit der Haarschnecke unter Verneigung kunstvoll dichtend Gottesdienst hielten.</p>
<p class="en">O Indra-Varuna, ye gave Sudas your aid when the Ten Kings in battle compassed him about,
There where the white-robed Trtsus with their braided hair, skilled in song worshipped you with
homage and with hymn.
</p>
<a id='rv07.083.09'/><br /><p class="stamp">rv07.083.09</p>
<p class="sa"> वृ॒त्राण्य॒न्यः स॑मि॒थेषु॒ जिघ्न॑ते व्र॒तान्य॒न्यो अ॒भि र॑क्षते॒ सदा॑।
 हवा॑महे वां वृषणा सुवृ॒क्तिभि॑र॒स्मे इ॑न्द्रावरुणा॒ शर्म॑ यच्छतम्॥ </p>
<p class="hn">vṛtrāṇy anyaḥ samitheṣu jighnate vratāny anyo abhi rakṣate sadā |<br />havāmahe vāṃ vṛṣaṇā suvṛktibhir asme indrāvaruṇā śarma yacchatam ||<br /></p>
<p class="ru">Один (из вас) убивает врагов в сражениях,<BR>
Другой всегда охраняет заветы.<BR>
Мы призываем вас гимнами, о два быка.<BR>
Нам, о Индра-Варуна, даруйте защиту!</p>
<p class="de">Der eine von euch erschlägt in den Kämpfen die Feinde, der andere wacht beständig über den Gesetzen. Wir rufen euch beide, ihr Bullen, mit Lobliedern; gewähret uns euren Schirm, Indra und Varuna!</p>
<p class="en">One of you Twain destroys the Vrtras in the fight, the Other evermore maintains his holy Laws.
We call on you, ye Mighty, with our hymns of praise. Vouchsafe us your protection, Indra-Varuna.
</p>
<a id='rv07.083.10'/><br /><p class="stamp">rv07.083.10</p>
<p class="sa"> अ॒स्मे इन्द्रो॒ वरु॑णो मि॒त्रो अ॑र्य॒मा द्यु॒म्नं य॑च्छन्तु॒ महि॒ शर्म॑ स॒प्रथः॑।
 अ॒व॒ध्रं ज्योति॒रदि॑तेरृता॒वृधो॑ दे॒वस्य॒ श्लोकं॑ सवि॒तुर्म॑नामहे॥ </p>
<p class="hn">asme indro varuṇo mitro aryamā dyumnaṃ yacchantu mahi śarma saprathaḥ |<br />avadhraṃ jyotir aditer ṛtāvṛdho devasya ślokaṃ savitur manāmahe ||<br /></p>
<p class="ru">Нам пусть Индра, Варуна, Митра, Арьяман<BR>
Даруют блеск, великую защиту во всю ширь,<BR>
(Они,) усилившиеся от закона, – немеркнущий свет Адити!<BR>
Мы хотим вспомнить зов бога Савитара.</p>
<p class="de">Uns sollen Indra, Varuna, Mitra, Aryaman Glanz und ihren großen Schirm in ganzer Breite gewähren, die Wahrheitsmehrer der Aditi unzerstörbares Licht! Wir gedenken des Mahnrufs des Gottes Savitri.</p>
<p class="en">May Indra, Varuna, Mitra, and Aryaman vouchsafe us glory and great shelter spreading far.
We think of the beneficent light of Aditi, and Savitar's song of praise, the God who strengthens Law.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

