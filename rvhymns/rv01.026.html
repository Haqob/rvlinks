<!DOCTYPE html>
<html>
<head>
<meta charset="UTF-8">
<title>rv01.026</title>
<link rel="stylesheet" type="text/css" href="rvhymns.css">
</head>
<body>
<a id='rv01.026.01'/><br /><p class="stamp">rv01.026.01</p>
<p class="sa">वसि॑ष्वा॒ हि मि॑येध्य॒ वस्त्रा॑ण्यूर्जां पते।
सेमं नो॑ अध्व॒रं य॑ज॥ </p>
<p class="hn">vasiṣvā hi miyedhya vastrāṇy ūrjām pate |<br />semaṃ no adhvaraṃ yaja ||<br /></p>
<p class="ru">Облекись же, о достойный жертвенной пищи,<BR>
В (свои) одеяния, о господин подкреплений!<BR>
Отпразднуй этот наш обряд!</p>
<p class="de">So zieh denn deine Opfergewänder an, du festlicher Herr der Kräfte, bringe du dieses Opfer für uns dar!</p>
<p class="en">O WORTHY of oblation, Lord of prospering powers, assume thy robes,
And offer this our sacrifice.
</p>
<a id='rv01.026.02'/><br /><p class="stamp">rv01.026.02</p>
<p class="sa">नि नो॒ होता॒ वरे॑ण्यः॒ सदा॑ यविष्ठ॒ मन्म॑भिः।
अग्ने॑ दि॒वित्म॑ता॒ वचः॑॥ </p>
<p class="hn">ni no hotā vareṇyaḥ sadā yaviṣṭha manmabhiḥ |<br />agne divitmatā vacaḥ ||<br /></p>
<p class="ru">Сядь как наш избранный хотар,<BR>
О самый юный, (привлеченный) поэтическими мыслями<BR>
О Агни, (и) блеском речи.</p>
<p class="de">Nimm als unser auserwählter Hotri Platz, mit Dichtungen, mit glanzvoller Rede geladen, du jüngster Agni!</p>
<p class="en">Sit ever to be chosen, as our Priest., most youthful, through our hymns,
O Agni, through our heavenly word.
</p>
<a id='rv01.026.03'/><br /><p class="stamp">rv01.026.03</p>
<p class="sa">आ हि ष्मा॑ सू॒नवे॑ पि॒तापिर्यज॑त्या॒पये॑।
सखा॒ सख्ये॒ वरे॑ण्यः॥ </p>
<p class="hn">ā hi ṣmā sūnave pitāpir yajaty āpaye |<br />sakhā sakhye vareṇyaḥ ||<br /></p>
<p class="ru">Ведь это для сына – отец,<BR>
Для близкого друга жертвует близкий друг,<BR>
Для товарища – драгоценный товарищ.</p>
<p class="de">Denn es bringt der Vater für den Sohn ein Bittopfer, der Freund für den Freund, der auserwählte Genosse für den Genossen.</p>
<p class="en">For here a Father for his son, Kinsman for kinsman worshippeth,
And Friend, choice-worthy, for his friend.
</p>
<a id='rv01.026.04'/><br /><p class="stamp">rv01.026.04</p>
<p class="sa">आ नो॑ ब॒र्ही रि॒शाद॑सो॒ वरु॑णो मि॒त्रो अ॑र्य॒मा।
सीद॑न्तु॒ मनु॑षो यथा॥ </p>
<p class="hn">ā no barhī riśādaso varuṇo mitro aryamā |<br />sīdantu manuṣo yathā ||<br /></p>
<p class="ru">Да усядутся у нас на жертвенную солому<BR>
Заботящиеся о чужом (?) Варуна, Митра, Арьяман,<BR>
Как (это было у) Мануса.</p>
<p class="de">Auf unser Barhis sollen sich Varuna, Mitra, Aryaman, die herrenstolzen, setzen wie auf das des Manu.</p>
<p class="en">Fiere let the foe-destroyers sit, Varuna, Mitra, Aryaman,
Like men, upon our sacred grass.
</p>
<a id='rv01.026.05'/><br /><p class="stamp">rv01.026.05</p>
<p class="sa">पूर्व्य॑ होतर॒स्य नो॒ मन्द॑स्व स॒ख्यस्य॑ च।
इ॒मा उ॒ षु श्रु॑धी॒ गिरः॑॥ </p>
<p class="hn">pūrvya hotar asya no mandasva sakhyasya ca |<br />imā u ṣu śrudhī giraḥ ||<br /></p>
<p class="ru">О древний хотар, радуйся же<BR>
Этой дружбе с нами!<BR>
Услышь и эти хвалебные песни!</p>
<p class="de">Du erster Hotri freue dich auch dieser Freundschaft mit uns, hör fein auf diese Lobrede!</p>
<p class="en">O ancient Herald, be thou glad in this our rite and fellowship:
Hearken thou well to these our songs.
</p>
<a id='rv01.026.06'/><br /><p class="stamp">rv01.026.06</p>
<p class="sa">यच्चि॒द्धि शश्व॑ता॒ तना॑ दे॒वंदे॑वं॒ यजा॑महे।
त्वे इद्धू॑यते ह॒विः॥ </p>
<p class="hn">yac cid dhi śaśvatā tanā devaṃ-devaṃ yajāmahe |<br />tve id dhūyate haviḥ ||<br /></p>
<p class="ru">А когда мы непрерывной чередой<BR>
Приносим жертвы то одному, то другому богу,<BR>
Это в тебя вливается жертвенное возлияние.</p>
<p class="de">Wenn wir gleich in vollständiger Reihenfolge Gott um Gott verehren, so wird nur in dir die Spende geopfert.</p>
<p class="en">Whate'er in this perpetual course we sacrifice to God and God,
That gift is offered up in thee
</p>
<a id='rv01.026.07'/><br /><p class="stamp">rv01.026.07</p>
<p class="sa">प्रि॒यो नो॑ अस्तु वि॒श्पति॒र्होता॑ म॒न्द्रो वरे॑ण्यः।
प्रि॒याः स्व॒ग्नयो॑ व॒यम्॥ </p>
<p class="hn">priyo no astu viśpatir hotā mandro vareṇyaḥ |<br />priyāḥ svagnayo vayam ||<br /></p>
<p class="ru">Да будет дорог нам господин племен,<BR>
Хотар, радостный, избранный!<BR>
(Да будем) дороги ему мы, у кого есть прекрасный Агни!</p>
<p class="de">Er soll uns ein lieber Clanherr sein, der wohlredende, auserwählte Hotri; auch wir möchten lieb sein, die wir ein gutes Opferfeuer haben.</p>
<p class="en">May he be our dear household Lord, Priest, pleasant and, choice-worthy may
We, with bright fires, be dear to him.
</p>
<a id='rv01.026.08'/><br /><p class="stamp">rv01.026.08</p>
<p class="sa">स्व॒ग्नयो॒ हि वार्यं॑ दे॒वासो॑ दधि॒रे च॑ नः।
स्व॒ग्नयो॑ मनामहे॥ </p>
<p class="hn">svagnayo hi vāryaṃ devāso dadhire ca naḥ |<br />svagnayo manāmahe ||<br /></p>
<p class="ru">Ведь если у богов есть прекрасный Агни,<BR>
Они дают нам лучший дар.<BR>
Мы хотим считать, что у нас есть прекрасный Агни!</p>
<p class="de">Denn wenn die Götter ein gutes Opferfeuer haben, so bringen sie auch uns Erwünschtes. Wir glauben ein gutes Opferfeuer zu haben.</p>
<p class="en">The Gods, adored with brilliant fires. have granted precious wealth to us
So, with bright fires, we pray to thee.
</p>
<a id='rv01.026.09'/><br /><p class="stamp">rv01.026.09</p>
<p class="sa">अथा॑ न उ॒भये॑षा॒ममृ॑त॒ मर्त्या॑नाम्।
मि॒थः स॑न्तु॒ प्रश॑स्तयः॥ </p>
<p class="hn">athā na ubhayeṣām amṛta martyānām |<br />mithaḥ santu praśastayaḥ ||<br /></p>
<p class="ru">Так пусть же будут взаимными признания<BR>
Обоих наших (родов):<BR>
(Бессмертных,) о бессмертный, (и) смертных!</p>
<p class="de">So soll zwischen uns beiden, du Unsterblicher, zwischen den Unsterblichen und den Sterblichen, gegenseitig Anerkennung sein.</p>
<p class="en">And, O Immortal One, so may the eulogies of mortal men
Belong to us and thee alike.
</p>
<a id='rv01.026.10'/><br /><p class="stamp">rv01.026.10</p>
<p class="sa">विश्वे॑भिरग्ने अ॒ग्निभि॑रि॒मं य॒ज्ञमि॒दं वचः॑।
चनो॑ धाः सहसो यहो॥ </p>
<p class="hn">viśvebhir agne agnibhir imaṃ yajñam idaṃ vacaḥ |<br />cano dhāḥ sahaso yaho ||<br /></p>
<p class="ru">Вместе со всеми Агни, о Агни,<BR>
Прими благосклонно, о юный (сын) силы,<BR>
Эту жертву, эту речь!</p>
<p class="de">Mit allen anderen Agni´s nimm, Agni, dieses Opfer, dieses Wort gern an, jüngster Sohn der Kraft!</p>
<p class="en">With all thy fires, O Agni, find pleasure in this our sacrifice,
And this our speech, O Son of Strength.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

