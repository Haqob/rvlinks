<!DOCTYPE html>
<html>
<head>
<meta charset="UTF-8">
<title>rv10.069</title>
<link rel="stylesheet" type="text/css" href="rvhymns.css">
</head>
<body>
<a id='rv10.069.01'/><br /><p class="stamp">rv10.069.01</p>
<p class="sa"> भ॒द्रा अ॒ग्नेर्व॑ध्र्य॒श्वस्य॑ सं॒दृशो॑ वा॒मी प्रणी॑तिः सु॒रणा॒ उपे॑तयः।
 यदीं॑ सुमि॒त्रा विशो॒ अग्र॑ इ॒न्धते॑ घृ॒तेनाहु॑तो जरते॒ दवि॑द्युतत्॥</p>
<p class="hn">bhadrā agner vadhryaśvasya saṃdṛśo vāmī praṇītiḥ suraṇā upetayaḥ |<br />yad īṃ sumitrā viśo agra indhate ghṛtenāhuto jarate davidyutat ||<br /></p>
<p class="ru">-ru-</p>
<p class="de">Glückbringend ist der Anblick von Vadhryasva´s Feuer, trefflich dessen Führung, erfreulich die Aufwartungen. Wenn ihn die Sumitra-Clane zuvor anzünden, so wird er mit Schmalz begossen munter, hell leuchtend.</p>
<p class="en"> Auspicious is the aspect of Vadhryasva's fire good is its guidance, pleasant are its visitings.
When first the people Of Sumitra kindle it, with butter poured thercon it crackles and shines bright.
</p>
<a id='rv10.069.02'/><br /><p class="stamp">rv10.069.02</p>
<p class="sa"> घृ॒तम॒ग्नेर्व॑ध्र्य॒श्वस्य॒ वर्ध॑नं घृ॒तमन्नं॑ घृ॒तम्व॑स्य॒ मेद॑नम्।
 घृ॒तेनाहु॑त उर्वि॒या वि प॑प्रथे॒ सूर्य॑ इव रोचते स॒र्पिरा॑सुतिः॥</p>
<p class="hn">ghṛtam agner vadhryaśvasya vardhanaṃ ghṛtam annaṃ ghṛtam v asya medanam |<br />ghṛtenāhuta urviyā vi paprathe sūrya iva rocate sarpirāsutiḥ ||<br /></p>
<p class="ru">-ru-</p>
<p class="de">Schmalz ist Stärkung für Vadhryasva´s Feuer, Schmalz seine Speise. Schmalz seine Mästung. Mit Schmalz begossen dehnt er sich weithin aus; wie die Sonne leuchtet er, dessen Tränklein Schmalz ist.</p>
<p class="en">Butter is that which makes Vadhryaiva's fire growstrong: the butter is its food, the butter makes it
fat.
It spreads abroad when butter hath been offered it, and balmed with streams of butter shines forth
like the Sun.
</p>
<a id='rv10.069.03'/><br /><p class="stamp">rv10.069.03</p>
<p class="sa"> यत्ते॒ मनु॒र्यदनी॑कं सुमि॒त्रः स॑मी॒धे अ॑ग्ने॒ तदि॒दं नवी॑यः।
 स रे॒वच्छो॑च॒ स गिरो॑ जुषस्व॒ स वाजं॑ दर्षि॒ स इ॒ह श्रवो॑ धाः॥</p>
<p class="hn">yat te manur yad anīkaṃ sumitraḥ samīdhe agne tad idaṃ navīyaḥ |<br />sa revac choca sa giro juṣasva sa vājaṃ darṣi sa iha śravo dhāḥ ||<br /></p>
<p class="ru">-ru-</p>
<p class="de">Dein Antlitz, das Manu, das Sumitra entflammt hat, o Agni, dies ist auch das allerneueste. Flamme prangend, hab an der Lobrede Gefallen, schlag Lohn heraus, bringe Ruhm ein!</p>
<p class="en">Still newest is this face of thine, O Agni, which Manu and Sumitra have enkindled.
So richly shine, accept our songs with favour, so give us strengthening food, so send us glory.
</p>
<a id='rv10.069.04'/><br /><p class="stamp">rv10.069.04</p>
<p class="sa"> यं त्वा॒ पूर्व॑मीळि॒तो व॑ध्र्य॒श्वः स॑मी॒धे अ॑ग्ने॒ स इ॒दं जु॑षस्व।
 स नः॑ स्ति॒पा उ॒त भ॑वा तनू॒पा दा॒त्रं र॑क्षस्व॒ यदि॒दं ते॑ अ॒स्मे॥</p>
<p class="hn">yaṃ tvā pūrvam īḷito vadhryaśvaḥ samīdhe agne sa idaṃ juṣasva |<br />sa na stipā uta bhavā tanūpā dātraṃ rakṣasva yad idaṃ te asme ||<br /></p>
<p class="ru">-ru-</p>
<p class="de">Du, den zuerst Vadhryasva, dazu berufen, entflammt hat, o Agni, hab auch an diesem Gefallen! Sei du uns Schützer der Angehörigen und sei Schützer der eigenen Person; erhalte die Gabe, welche du für uns hast!</p>
<p class="en">Accept this offering, Agni, whom aforetime Vadhryasva, hath entreated and enkindled.
Guard well our homes and ople, guard our bodies, protect thy girt to us which thou hast granted.
</p>
<a id='rv10.069.05'/><br /><p class="stamp">rv10.069.05</p>
<p class="sa"> भवा॑ द्यु॒म्नी वा॑ध्र्यश्वो॒त गो॒पा मा त्वा॑ तारीद॒भिमा॑ति॒र्जना॑नाम्।
 शूर॑ इव धृ॒ष्णुश्च्यव॑नः सुमि॒त्रः प्र नु वो॑चं॒ वाध्र्य॑श्वस्य॒ नाम॑॥</p>
<p class="hn">bhavā dyumnī vādhryaśvota gopā mā tvā tārīd abhimātir janānām |<br />śūra iva dhṛṣṇuś cyavanaḥ sumitraḥ pra nu vocaṃ vādhryaśvasya nāma ||<br /></p>
<p class="ru">-ru-</p>
<p class="de">Sei glanzreich, Kind des Vadhryasva, und ein Schützer; nicht sollen die Anschläge der Menschen über dich Macht bekommen! Sei mutig wie ein Aufrüttler, und doch ein Sumitra, ein guter Freund. Ich will jetzt den Namen des Vadhryasvafeuers verkünden.</p>
<p class="en">Be splendid, guard us Kinsman of Vadhryasva: let not the enmity of men o'ercome thee,
Like the bold hero Cyavana, I Sumitra tell forth the title of Vadhryaiva's Kinsman.
</p>
<a id='rv10.069.06'/><br /><p class="stamp">rv10.069.06</p>
<p class="sa"> सम॒ज्र्या॑ पर्व॒त्या॒३॒॑ वसू॑नि॒ दासा॑ वृ॒त्राण्यार्या॑ जिगेथ।
 शूर॑ इव धृ॒ष्णुश्च्यव॑नो॒ जना॑नां॒ त्वम॑ग्ने पृतना॒यूँर॒भि ष्याः॑॥</p>
<p class="hn">sam ajryā parvatyā vasūni dāsā vṛtrāṇy āryā jigetha |<br />śūra iva dhṛṣṇuś cyavano janānāṃ tvam agne pṛtanāyūṃr abhi ṣyāḥ ||<br /></p>
<p class="ru">-ru-</p>
<p class="de">Du hast die Schätze der Ebene und des Gebirges erbeutet, du hast die dasischen und arischen Feinde besiegt. Kühn wie ein Held, ein Aufrüttler der Völker, mögest du, Agni, die Angreifer überwältigen.</p>
<p class="en">All treasures hast thou won, of plains and mountains, and quelled the Dasas' and Aryas' hatred.
Like the bold hero Cyavana, O Agni, mayst thou subdue the men who long for battle.
</p>
<a id='rv10.069.07'/><br /><p class="stamp">rv10.069.07</p>
<p class="sa"> दी॒र्घत॑न्तुर्बृ॒हदु॑क्षा॒यम॒ग्निः स॒हस्र॑स्तरीः श॒तनी॑थ॒ ऋभ्वा॑।
 द्यु॒मान्द्यु॒मत्सु॒ नृभि॑र्मृ॒ज्यमा॑नः सुमि॒त्रेषु॑ दीदयो देव॒यत्सु॑॥</p>
<p class="hn">dīrghatantur bṛhadukṣāyam agniḥ sahasrastarīḥ śatanītha ṛbhvā |<br />dyumān dyumatsu nṛbhir mṛjyamānaḥ sumitreṣu dīdayo devayatsu ||<br /></p>
<p class="ru">-ru-</p>
<p class="de">Dieser Agni spinnt einen langen Faden, fährt mit großen Stieren; er hat tausend Geltkühe, hundert Schliche, der Meister. Unter den Glänzenden glänzend, von den Herren herausgeputzt, sollst du bei den gottergebenen Sumitra´s leuchten.</p>
<p class="en">Deft Agni hath a lengthened thread, tall oxen, a thousand heifers, numberless devices.
Decked by the men, splendid among the splendid, shine brightly forth amid devout Sumitras.
</p>
<a id='rv10.069.08'/><br /><p class="stamp">rv10.069.08</p>
<p class="sa"> त्वे धे॒नुः सु॒दुघा॑ जातवेदोऽस॒श्चते॑व सम॒ना स॑ब॒र्धुक्।
 त्वं नृभि॒र्दक्षि॑णावद्भिरग्ने सुमि॒त्रेभि॑रिध्यसे देव॒यद्भिः॑॥</p>
<p class="hn">tve dhenuḥ sudughā jātavedo 'saścateva samanā sabardhuk |<br />tvaṃ nṛbhir dakṣiṇāvadbhir agne sumitrebhir idhyase devayadbhiḥ ||<br /></p>
<p class="ru">-ru-</p>
<p class="de">Dein ist die gutmelke Kuh, o Jatavedas, die wie die unversieglichen Rodasi immer gleichmäßig frische Milch gibt. Du wirst von den Opferlohn spendenden Herren, von den gottergebenen Sumitra´s angezündet, o Agni.</p>
<p class="en">Thine is the teeming cow, O Jatavedas, who pours at once her ceaseless flow, Sabardhuk,
Thou. art lit up by men enriched with guerdon, O Agni, by the pious-souled Sumitras.
</p>
<a id='rv10.069.09'/><br /><p class="stamp">rv10.069.09</p>
<p class="sa"> दे॒वाश्चि॑त्ते अ॒मृता॑ जातवेदो महि॒मानं॑ वाध्र्यश्व॒ प्र वो॑चन्।
 यत्स॒म्पृच्छं॒ मानु॑षी॒र्विश॒ आय॒न्त्वं नृभि॑रजय॒स्त्वावृ॑धेभिः॥</p>
<p class="hn">devāś cit te amṛtā jātavedo mahimānaṃ vādhryaśva pra vocan |<br />yat sampṛccham mānuṣīr viśa āyan tvaṃ nṛbhir ajayas tvāvṛdhebhiḥ ||<br /></p>
<p class="ru">-ru-</p>
<p class="de">Selbst die unsterblichen Götter verkünden deine Größe, o Jatavedas, Kind des Vadhryasva. Als die menschlichen Clane kamen, um bei dir sich Rat zu holen, da siegtest du mit den durch dich stark gewordenen Herren.</p>
<p class="en">Even Immortal Gods, O Jatavedas, Vadhryasva's Kinsman, have declared thy grandeur.
When human tribes drew near with supplication thou conqueredst with men whom thou hadst
strengthened.
</p>
<a id='rv10.069.10'/><br /><p class="stamp">rv10.069.10</p>
<p class="sa"> पि॒तेव॑ पु॒त्रम॑बिभरु॒पस्थे॒ त्वाम॑ग्ने वध्र्य॒श्वः स॑प॒र्यन्।
 जु॒षा॒णो अ॑स्य स॒मिधं॑ यविष्ठो॒त पूर्वाँ॑ अवनो॒र्व्राध॑तश्चित्॥</p>
<p class="hn">piteva putram abibhar upasthe tvām agne vadhryaśvaḥ saparyan |<br />juṣāṇo asya samidhaṃ yaviṣṭhota pūrvāṃ avanor vrādhataś cit ||<br /></p>
<p class="ru">-ru-</p>
<p class="de">Wie der Vater seinen Sohn, trug Vadhryasva dich, Agni, ehrend auf seinem Schoße. An dessen Brennhölzern Gefallen findend, o Jüngster, hast du auch die früheren Feinde überwunden, wenn sie sich stark fühlten.</p>
<p class="en">Like as a father bears his son, O Agni, Vadhryasva bare thee in his lap and served thee.
Thou, Youngest God, having enjoyed his fuel, didst vanquish those of old though they were mighty.
</p>
<a id='rv10.069.11'/><br /><p class="stamp">rv10.069.11</p>
<p class="sa"> शश्व॑द॒ग्निर्व॑ध्र्य॒श्वस्य॒ शत्रू॒न्नृभि॑र्जिगाय सु॒तसो॑मवद्भिः।
 सम॑नं चिददहश्चित्रभा॒नोऽव॒ व्राध॑न्तमभिनद्वृ॒धश्चि॑त्॥</p>
<p class="hn">śaśvad agnir vadhryaśvasya śatrūn nṛbhir jigāya sutasomavadbhiḥ |<br />samanaṃ cid adahaś citrabhāno 'va vrādhantam abhinad vṛdhaś cit ||<br /></p>
<p class="ru">-ru-</p>
<p class="de">Immer wieder hat des Vadhryasva Agni die Feinde besiegt im Bunde mit den somapressenden Herren. Du branntest die Schlachtreihe nieder, du Prachtglanz; du hast den, der sich stärker fühlte als selbst der Starke, herabgehauen.</p>
<p class="en">Vadhryasva's Agni evermore hath vanquished his foes with heroes who had pressed the Soma.
Lord of bright rays, thou burntest up the battle, subduing, as our help, e'en mighty foemen.
</p>
<a id='rv10.069.12'/><br /><p class="stamp">rv10.069.12</p>
<p class="sa"> अ॒यम॒ग्निर्व॑ध्र्य॒श्वस्य॑ वृत्र॒हा स॑न॒कात्प्रेद्धो॒ नम॑सोपवा॒क्यः॑।
 स नो॒ अजा॑मीँरु॒त वा॒ विजा॑मीन॒भि ति॑ष्ठ॒ शर्ध॑तो वाध्र्यश्व॥</p>
<p class="hn">ayam agnir vadhryaśvasya vṛtrahā sanakāt preddho namasopavākyaḥ |<br />sa no ajāmīṃr uta vā vijāmīn abhi tiṣṭha śardhato vādhryaśva ||<br /></p>
<p class="ru">-ru-</p>
<p class="de">Dies ist des Vadhryasva Agni, der Feindetöter, der vor alters entzündete, dem unter Verbeugung freundlich zugesprochen wird. Tritt du für uns den Fremden oder den falschen Verwandten, den Überheblichen entgegen, o Kind des Vadhryasva!</p>
<p class="en">This Agni of Vadhryasva, Vrtra-slayer, lit from of old, must be invoked with homage.
As such assail our enemies, Vadhryasva, whether the foes be strangers or be kinsmen.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

