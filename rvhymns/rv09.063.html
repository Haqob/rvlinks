<!DOCTYPE html>
<html>
<head>
<meta charset="UTF-8">
<title>rv09.063</title>
<link rel="stylesheet" type="text/css" href="rvhymns.css">
</head>
<body>
<a id='rv09.063.01'/><br /><p class="stamp">rv09.063.01</p>
<p class="sa"> आ प॑वस्व सह॒स्रिणं॑ र॒यिं सो॑म सु॒वीर्य॑म्।
 अ॒स्मे श्रवां॑सि धारय॥ </p>
<p class="hn">ā pavasva sahasriṇaṃ rayiṃ soma suvīryam |<br />asme śravāṃsi dhāraya ||<br /></p>
<p class="ru">-ru-</p>
<p class="de">Läutere tausendfältigen Reichtum uns zu, o Soma, und die Meisterschaft; verleih uns Ruhm!</p>
<p class="en"> POUR hitherward, O Soma, wealth in thousands and heroic strength,
And keep renown secure for us.
</p>
<a id='rv09.063.02'/><br /><p class="stamp">rv09.063.02</p>
<p class="sa"> इष॒मूर्जं॑ च पिन्वस॒ इन्द्रा॑य मत्स॒रिन्त॑मः।
 च॒मूष्वा नि षी॑दसि॥ </p>
<p class="hn">iṣam ūrjaṃ ca pinvasa indrāya matsarintamaḥ |<br />camūṣv ā ni ṣīdasi ||<br /></p>
<p class="ru">-ru-</p>
<p class="de">Labsal und Stärkung gibst du in Fülle, für Indra der Berauschendste. Du setzest dich in den Gefäßen nieder.</p>
<p class="en">Thou makest food and vigour swell for Indra, best of gladdeners!
Within the cups thou seatest thee.
</p>
<a id='rv09.063.03'/><br /><p class="stamp">rv09.063.03</p>
<p class="sa"> सु॒त इन्द्रा॑य॒ विष्ण॑वे॒ सोमः॑ क॒लशे॑ अक्षरत्।
 मधु॑माँ अस्तु वा॒यवे॑॥ </p>
<p class="hn">suta indrāya viṣṇave somaḥ kalaśe akṣarat |<br />madhumāṃ astu vāyave ||<br /></p>
<p class="ru">-ru-</p>
<p class="de">Für Indra, Vishnu ausgepreßt ist der Soma in den Krug geflossen; süß soll er für Vayu sein!</p>
<p class="en">For Indra and for Visnu poured, Soma hath flowed into the jar:
May Vayu find it rich in sweets.
</p>
<a id='rv09.063.04'/><br /><p class="stamp">rv09.063.04</p>
<p class="sa"> ए॒ते अ॑सृग्रमा॒शवोऽति॒ ह्वरां॑सि ब॒भ्रवः॑।
 सोमा॑ ऋ॒तस्य॒ धार॑या॥ </p>
<p class="hn">ete asṛgram āśavo 'ti hvarāṃsi babhravaḥ |<br />somā ṛtasya dhārayā ||<br /></p>
<p class="ru">-ru-</p>
<p class="de">Die braunen Renner wurden losgelassen über die Hindernisse, die Somasäfte in ordnungsmäßigem Strome,</p>
<p class="en">These Somas swift and brown of hue, in stream of solemn sacrifice
Have flowed through twisted obstacles,
</p>
<a id='rv09.063.05'/><br /><p class="stamp">rv09.063.05</p>
<p class="sa"> इन्द्रं॒ वर्ध॑न्तो अ॒प्तुरः॑ कृ॒ण्वन्तो॒ विश्व॒मार्य॑म्।
 अ॒प॒घ्नन्तो॒ अरा॑व्णः॥ </p>
<p class="hn">indraṃ vardhanto apturaḥ kṛṇvanto viśvam āryam |<br />apaghnanto arāvṇaḥ ||<br /></p>
<p class="ru">-ru-</p>
<p class="de">Den Indra stärkend, das Wasser überwindend, alles arisch machend, die Mißgünstigen vertreibend.</p>
<p class="en">Performing every noble work, active, augmenting Indra's strength,
Driving away the godless ones.
</p>
<a id='rv09.063.06'/><br /><p class="stamp">rv09.063.06</p>
<p class="sa"> सु॒ता अनु॒ स्वमा रजो॒ऽभ्य॑र्षन्ति ब॒भ्रवः॑।
 इन्द्रं॒ गच्छ॑न्त॒ इन्द॑वः॥ </p>
<p class="hn">sutā anu svam ā rajo 'bhy arṣanti babhravaḥ |<br />indraṃ gacchanta indavaḥ ||<br /></p>
<p class="ru">-ru-</p>
<p class="de">Ausgepreßt rinnen die Braunen ihre eigene Strecke entlang, die Säfte, zu Indra gelangend.</p>
<p class="en">Brown Soma-drops, effused that seek Indra, to their appropriate place
Flow through the region hitherward.
</p>
<a id='rv09.063.07'/><br /><p class="stamp">rv09.063.07</p>
<p class="sa"> अ॒या प॑वस्व॒ धार॑या॒ यया॒ सूर्य॒मरो॑चयः।
 हि॒न्वा॒नो मानु॑षीर॒पः॥ </p>
<p class="hn">ayā pavasva dhārayā yayā sūryam arocayaḥ |<br />hinvāno mānuṣīr apaḥ ||<br /></p>
<p class="ru">-ru-</p>
<p class="de">Läutere dich in demselben Strome, mit dem du die Sonne leuchten und die menschlichen Gewässer laufen ließest!</p>
<p class="en">Flow onward with that stream of thine wherewith thou gavest Surya light,
Urging on waters good to men.
</p>
<a id='rv09.063.08'/><br /><p class="stamp">rv09.063.08</p>
<p class="sa"> अयु॑क्त॒ सूर॒ एत॑शं॒ पव॑मानो म॒नावधि॑।
 अ॒न्तरि॑क्षेण॒ यात॑वे॥ </p>
<p class="hn">ayukta sūra etaśam pavamāno manāv adhi |<br />antarikṣeṇa yātave ||<br /></p>
<p class="ru">-ru-</p>
<p class="de">Der Pavamana hat unter Manu den Etasa der Sonne geschirrt, um durch die Luft zu fahren.</p>
<p class="en">He, Pavamana, high o'er man yoked the Sun's courser Etasa
To travel through the realm of air.
</p>
<a id='rv09.063.09'/><br /><p class="stamp">rv09.063.09</p>
<p class="sa"> उ॒त त्या ह॒रितो॒ दश॒ सूरो॑ अयुक्त॒ यात॑वे।
 इन्दु॒रिन्द्र॒ इति॑ ब्रु॒वन्॥ </p>
<p class="hn">uta tyā harito daśa sūro ayukta yātave |<br />indur indra iti bruvan ||<br /></p>
<p class="ru">-ru-</p>
<p class="de">Und die zehn Falbinnen der Sonne hat er angeschirrt, um zu fahren, also sprechend: "Der Saft ist Indra."</p>
<p class="en">And those ten Coursers, tawny-hued, he harnessed that the Sun might come
Indu, he said, is Indra's self.
</p>
<a id='rv09.063.10'/><br /><p class="stamp">rv09.063.10</p>
<p class="sa"> परी॒तो वा॒यवे॑ सु॒तं गिर॒ इन्द्रा॑य मत्स॒रम्।
 अव्यो॒ वारे॑षु सिञ्चत॥ </p>
<p class="hn">parīto vāyave sutaṃ gira indrāya matsaram |<br />avyo vāreṣu siñcata ||<br /></p>
<p class="ru">-ru-</p>
<p class="de">Ergießet von da dem Vayu den ausgepreßten Soma, die Lobreden, für Indra den berauschenden Soma auf die Schafhaare!</p>
<p class="en">Hence, singers, pour the gladdeningjuice to Vayu and to Indra, pour
The drops upon the fleecy cloth.
</p>
<a id='rv09.063.11'/><br /><p class="stamp">rv09.063.11</p>
<p class="sa"> पव॑मान वि॒दा र॒यिम॒स्मभ्यं॑ सोम दु॒ष्टर॑म्।
 यो दू॒णाशो॑ वनुष्य॒ता॥ </p>
<p class="hn">pavamāna vidā rayim asmabhyaṃ soma duṣṭaram |<br />yo dūṇāśo vanuṣyatā ||<br /></p>
<p class="ru">-ru-</p>
<p class="de">O Pavamana, find uns Reichtum, der schwer zu überbieten ist, o Soma, der von dem Eifersüchtigen kaum zu erreichen ist!</p>
<p class="en">O Soma Pavamana, find wealth for us not to be assailed,
Wealth which the foeman may not win.
</p>
<a id='rv09.063.12'/><br /><p class="stamp">rv09.063.12</p>
<p class="sa"> अ॒भ्य॑र्ष सह॒स्रिणं॑ र॒यिं गोम॑न्तम॒श्विन॑म्।
 अ॒भि वाज॑मु॒त श्रवः॑॥ </p>
<p class="hn">abhy arṣa sahasriṇaṃ rayiṃ gomantam aśvinam |<br />abhi vājam uta śravaḥ ||<br /></p>
<p class="ru">-ru-</p>
<p class="de">Ströme her zu tausendfältigem Reichtum an Rindern und Rossen, zu Gewinn und Ruhm!</p>
<p class="en">Send riches hither with thy stream in thousands, both of steeds and kine,
Send spoil of war and high renown.
</p>
<a id='rv09.063.13'/><br /><p class="stamp">rv09.063.13</p>
<p class="sa"> सोमो॑ दे॒वो न सूर्योऽद्रि॑भिः पवते सु॒तः।
 दधा॑नः क॒लशे॒ रस॑म्॥ </p>
<p class="hn">somo devo na sūryo 'dribhiḥ pavate sutaḥ |<br />dadhānaḥ kalaśe rasam ||<br /></p>
<p class="ru">-ru-</p>
<p class="de">Soma klärt sich wie der Gott Surya, wenn er mit den Steinen ausgepreßt ist, seinen Geschmack in dem Kruge annehmend.</p>
<p class="en">Soma the God, expressed with stones, like Surya, floweth on his way,
Pouring the juice within the jar.
</p>
<a id='rv09.063.14'/><br /><p class="stamp">rv09.063.14</p>
<p class="sa"> ए॒ते धामा॒न्यार्या॑ शु॒क्रा ऋ॒तस्य॒ धार॑या।
 वाजं॒ गोम॑न्तमक्षरन्॥ </p>
<p class="hn">ete dhāmāny āryā śukrā ṛtasya dhārayā |<br />vājaṃ gomantam akṣaran ||<br /></p>
<p class="ru">-ru-</p>
<p class="de">Diese Geklärten haben in ordnungsmäßigem Strome die arischen Eigenschaften und Gewinn von Rindern ergossen.</p>
<p class="en">These brilliant drops have poured for us, in stream of solemn sacrifice,
Worshipful laws and strength in kine.
</p>
<a id='rv09.063.15'/><br /><p class="stamp">rv09.063.15</p>
<p class="sa"> सु॒ता इन्द्रा॑य व॒ज्रिणे॒ सोमा॑सो॒ दध्या॑शिरः।
 प॒वित्र॒मत्य॑क्षरन्॥ </p>
<p class="hn">sutā indrāya vajriṇe somāso dadhyāśiraḥ |<br />pavitram aty akṣaran ||<br /></p>
<p class="ru">-ru-</p>
<p class="de">Die für den Keulenträger Indra ausgepreßten Somasäfte, die mit saurer Milch gemischten sind über die Seihe geflossen.</p>
<p class="en">Over the cleansing sieve have flowed the Somas, blent with curdled milk,
Effused for Indra Thunder-armed.
</p>
<a id='rv09.063.16'/><br /><p class="stamp">rv09.063.16</p>
<p class="sa"> प्र सो॑म॒ मधु॑मत्तमो रा॒ये अ॑र्ष प॒वित्र॒ आ।
 मदो॒ यो दे॑व॒वीत॑मः॥ </p>
<p class="hn">pra soma madhumattamo rāye arṣa pavitra ā |<br />mado yo devavītamaḥ ||<br /></p>
<p class="ru">-ru-</p>
<p class="de">Fließe weiter, o Soma, du der Süßeste, zu Reichtum auf die Seihe als der göttereinladendste Rauschtrank!</p>
<p class="en">Soma, do thou most rich in sweets, a gladdening drink most dear to Gods,
Flow to the sieve to bring us wealth.
</p>
<a id='rv09.063.17'/><br /><p class="stamp">rv09.063.17</p>
<p class="sa"> तमी॑ मृजन्त्या॒यवो॒ हरिं॑ न॒दीषु॑ वा॒जिन॑म्।
 इन्दु॒मिन्द्रा॑य मत्स॒रम्॥ </p>
<p class="hn">tam ī mṛjanty āyavo hariṃ nadīṣu vājinam |<br />indum indrāya matsaram ||<br /></p>
<p class="ru">-ru-</p>
<p class="de">Ihn machen die Ayu´s sauber, den preisgewinnenden Falben in den Flüssen, den berauschenden Saft für Indra.</p>
<p class="en">For Indra, living men adorn the Tawny Courser in the streams, Indu, the giver of delight.
</p>
<a id='rv09.063.18'/><br /><p class="stamp">rv09.063.18</p>
<p class="sa"> आ प॑वस्व॒ हिर॑ण्यव॒दश्वा॑वत्सोम वी॒रव॑त्।
 वाजं॒ गोम॑न्त॒मा भ॑र॥ </p>
<p class="hn">ā pavasva hiraṇyavad aśvāvat soma vīravat |<br />vājaṃ gomantam ā bhara ||<br /></p>
<p class="ru">-ru-</p>
<p class="de">Läutere uns den Besitz von Gold, von Rossen, von Söhnen zu, o Soma; bring rinderreichen Gewinn!</p>
<p class="en">Pour for us, Soma, wealth in gold, in horses and heroic sons,
Bring hither strength in herds of kine.
</p>
<a id='rv09.063.19'/><br /><p class="stamp">rv09.063.19</p>
<p class="sa"> परि॒ वाजे॒ न वा॑ज॒युमव्यो॒ वारे॑षु सिञ्चत।
 इन्द्रा॑य॒ मधु॑मत्तमम्॥ </p>
<p class="hn">pari vāje na vājayum avyo vāreṣu siñcata |<br />indrāya madhumattamam ||<br /></p>
<p class="ru">-ru-</p>
<p class="de">Gießet ihn auf die Schafhaare, wie man den um den Siegerpreis wettlaufenden Renner begießt, den Süßesten für Indra!</p>
<p class="en">For Indra pour ye on the fleece him very sweet to taste, who longs.
For battle as it were in war.
</p>
<a id='rv09.063.20'/><br /><p class="stamp">rv09.063.20</p>
<p class="sa"> क॒विं मृ॑जन्ति॒ मर्ज्यं॑ धी॒भिर्विप्रा॑ अव॒स्यवः॑।
 वृषा॒ कनि॑क्रदर्षति॥ </p>
<p class="hn">kavim mṛjanti marjyaṃ dhībhir viprā avasyavaḥ |<br />vṛṣā kanikrad arṣati ||<br /></p>
<p class="ru">-ru-</p>
<p class="de">Es putzen den putzwürdigen Seher unter Gebeten die schutzsuchenden Redner. Brüllend rinnt der Bulle.</p>
<p class="en">The singers, seeking help, adorn the Sage who must be decked with songs:
Loud bellowing the Steer comes on,
</p>
<a id='rv09.063.21'/><br /><p class="stamp">rv09.063.21</p>
<p class="sa"> वृष॑णं धी॒भिर॒प्तुरं॒ सोम॑मृ॒तस्य॒ धार॑या।
 म॒ती विप्राः॒ सम॑स्वरन्॥ </p>
<p class="hn">vṛṣaṇaṃ dhībhir apturaṃ somam ṛtasya dhārayā |<br />matī viprāḥ sam asvaran ||<br /></p>
<p class="ru">-ru-</p>
<p class="de">Dem Bullen , der unter Gebeten das Wasser überwindet, dem Soma, der in ordnungsmäßigem Strome abrinnt, haben die Beredten mit Andacht gemeinsam zugesungen.</p>
<p class="en">The singers with their thoughts and hymns have, in the stream of sacrifice,
Caused Soma, active Steer, to roar.
</p>
<a id='rv09.063.22'/><br /><p class="stamp">rv09.063.22</p>
<p class="sa"> पव॑स्व देवायु॒षगिन्द्रं॑ गच्छतु ते॒ मदः॑।
 वा॒युमा रो॑ह॒ धर्म॑णा॥ </p>
<p class="hn">pavasva devāyuṣag indraṃ gacchatu te madaḥ |<br />vāyum ā roha dharmaṇā ||<br /></p>
<p class="ru">-ru-</p>
<p class="de">Läutere dich, o Gott, den Ayu´s gesellt! Zu Indra soll dein Rausch gelangen; steige zu Vayu auf nach deiner Bestimmung!</p>
<p class="en">God, working with mankind, flow on; to Indra go thy gladdening juice:
To Vayu mount as Law commands
</p>
<a id='rv09.063.23'/><br /><p class="stamp">rv09.063.23</p>
<p class="sa"> पव॑मान॒ नि तो॑शसे र॒यिं सो॑म श्र॒वाय्य॑म्।
 प्रि॒यः स॑मु॒द्रमा वि॑श॥ </p>
<p class="hn">pavamāna ni tośase rayiṃ soma śravāyyam |<br />priyaḥ samudram ā viśa ||<br /></p>
<p class="ru">-ru-</p>
<p class="de">O Soma Pavamana, du ergießest ruhmbringenden Reichtum. Geh als Liebling in den Ozean ein!</p>
<p class="en">O Soma, Pavamana, thou pourest out wealth that brings renown:
Enter the lake, as one we love.
</p>
<a id='rv09.063.24'/><br /><p class="stamp">rv09.063.24</p>
<p class="sa"> अ॒प॒घ्नन्प॑वसे॒ मृधः॑ क्रतु॒वित्सो॑म मत्स॒रः।
 नु॒दस्वादे॑वयुं॒ जन॑म्॥ </p>
<p class="hn">apaghnan pavase mṛdhaḥ kratuvit soma matsaraḥ |<br />nudasvādevayuṃ janam ||<br /></p>
<p class="ru">-ru-</p>
<p class="de">Du läuterst dich, die Verächter vertreibend, Rat schaffend, o Soma, berauschend. Jage das gottlose Volk fort!</p>
<p class="en">Soma thou flowest chasing foes and bringing wisdom and delight:
Drive off the folk who love not Gods.
</p>
<a id='rv09.063.25'/><br /><p class="stamp">rv09.063.25</p>
<p class="sa"> पव॑माना असृक्षत॒ सोमाः॑ शु॒क्रास॒ इन्द॑वः।
 अ॒भि विश्वा॑नि॒ काव्या॑॥ </p>
<p class="hn">pavamānā asṛkṣata somāḥ śukrāsa indavaḥ |<br />abhi viśvāni kāvyā ||<br /></p>
<p class="ru">-ru-</p>
<p class="de">Die sich läuternden Soma´s, die klaren Säfte haben sich ergossen, alle Feinde vertreibend.</p>
<p class="en">The Pavamanas have been poured, the brilliant drops of Soma juice,
For holy lore of every kind.
</p>
<a id='rv09.063.26'/><br /><p class="stamp">rv09.063.26</p>
<p class="sa"> पव॑मानास आ॒शवः॑ शु॒भ्रा अ॑सृग्र॒मिन्द॑वः।
 घ्नन्तो॒ विश्वा॒ अप॒ द्विषः॑॥ </p>
<p class="hn">pavamānāsa āśavaḥ śubhrā asṛgram indavaḥ |<br />ghnanto viśvā apa dviṣaḥ ||<br /></p>
<p class="ru">-ru-</p>
<p class="de">Die sauberen Renner, die sich läuternden Säfte haben sich ergossen, alle Feinde vertreibend.</p>
<p class="en">The Pavamanas have been shed, the beautiful swift Soma-drops,
Driving all enemies afar.
</p>
<a id='rv09.063.27'/><br /><p class="stamp">rv09.063.27</p>
<p class="sa"> पव॑माना दि॒वस्पर्य॒न्तरि॑क्षादसृक्षत।
 पृ॒थि॒व्या अधि॒ सान॑वि॥ </p>
<p class="hn">pavamānā divas pary antarikṣād asṛkṣata |<br />pṛthivyā adhi sānavi ||<br /></p>
<p class="ru">-ru-</p>
<p class="de">Die sich läuternden Säfte haben sich vom Himmel, aus der Luft ergossen auf die Erhöhung der Erde.</p>
<p class="en">From, heaven, from out the firmament, hath Pavamana been effused
Upon the summit of the earth.
</p>
<a id='rv09.063.28'/><br /><p class="stamp">rv09.063.28</p>
<p class="sa"> पु॒ना॒नः सो॑म॒ धार॒येन्दो॒ विश्वा॒ अप॒ स्रिधः॑।
 ज॒हि रक्षां॑सि सुक्रतो॥ </p>
<p class="hn">punānaḥ soma dhārayendo viśvā apa sridhaḥ |<br />jahi rakṣāṃsi sukrato ||<br /></p>
<p class="ru">-ru-</p>
<p class="de">O Somasaft, indem du dich im Strome läuterst, verbann alle Fehlschläge, vertreibe die Unholde, du Einsichtsvoller!</p>
<p class="en">O Soma, Indu, very wise, drive, being purified, with thy stream
All foes, all Raksasas away.
</p>
<a id='rv09.063.29'/><br /><p class="stamp">rv09.063.29</p>
<p class="sa"> अ॒प॒घ्नन्सो॑म र॒क्षसो॒ऽभ्य॑र्ष॒ कनि॑क्रदत्।
 द्यु॒मन्तं॒ शुष्म॑मुत्त॒मम्॥ </p>
<p class="hn">apaghnan soma rakṣaso 'bhy arṣa kanikradat |<br />dyumantaṃ śuṣmam uttamam ||<br /></p>
<p class="ru">-ru-</p>
<p class="de">Die Unholde vertreibend, o Soma, rinne brüllend zu glänzendem höchstem Mute!</p>
<p class="en">Driving the Raksasas afar, O Soma, bellowing, pour for us
Most excellent and splendid strength.
</p>
<a id='rv09.063.30'/><br /><p class="stamp">rv09.063.30</p>
<p class="sa"> अ॒स्मे वसू॑नि धारय॒ सोम॑ दि॒व्यानि॒ पार्थि॑वा।
 इन्दो॒ विश्वा॑नि॒ वार्या॑॥ </p>
<p class="hn">asme vasūni dhāraya soma divyāni pārthivā |<br />indo viśvāni vāryā ||<br /></p>
<p class="ru">-ru-</p>
<p class="de">Verleih uns Schätze, o Soma, himmlische, irdische, o Saft, alle wünschenswerten Dinge!</p>
<p class="en">Soma, do thou secure for us the treasures of the earih and heaven,
Indu, all boons to be desired.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

