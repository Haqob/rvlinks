<!DOCTYPE html>
<html>
<head>
<meta charset="UTF-8">
<title>rv01.108</title>
<link rel="stylesheet" type="text/css" href="rvhymns.css">
</head>
<body>
<a id='rv01.108.01'/><br /><p class="stamp">rv01.108.01</p>
<p class="sa">य इ॑न्द्राग्नी चि॒त्रत॑मो॒ रथो॑ वाम॒भि विश्वा॑नि॒ भुव॑नानि॒ चष्टे॑।
तेना या॑तं स॒रथं॑ तस्थि॒वांसाथा॒ सोम॑स्य पिबतं सु॒तस्य॑॥ </p>
<p class="hn">ya indrāgnī citratamo ratho vām abhi viśvāni bhuvanāni caṣṭe |<br />tenā yātaṃ sarathaṃ tasthivāṃsāthā somasya pibataṃ sutasya ||<br /></p>
<p class="ru">Ваша самая замечательная колесница, о Индра и Агни,<BR>
Которая взирает на все существа, – <BR>
Приезжайте на ней, поднявшись вместе на колесницу,<BR>
И напейтесь выжатого сомы!</p>
<p class="de">Euer wunderbarster Wagen, Indra und Agni, der alle Welten besieht, auf dem fahret beisammen stehend her und trinkt von dem gepreßten Soma!</p>
<p class="en"> ON that most wondrous car of yours, O Indra and Agni, which looks round on all things living,
Take ye your stand and come to us together, and drink libations of the flowing Soma.
</p>
<a id='rv01.108.02'/><br /><p class="stamp">rv01.108.02</p>
<p class="sa">याव॑दि॒दं भुव॑नं॒ विश्व॒मस्त्यु॑रु॒व्यचा॑ वरि॒मता॑ गभी॒रम्।
तावाँ॑ अ॒यं पात॑वे॒ सोमो॑ अ॒स्त्वर॑मिन्द्राग्नी॒ मन॑से यु॒वभ्या॑म्॥ </p>
<p class="hn">yāvad idam bhuvanaṃ viśvam asty uruvyacā varimatā gabhīram |<br />tāvāṃ ayam pātave somo astv aram indrāgnī manase yuvabhyām ||<br /></p>
<p class="ru">Каков весь этот мир<BR>
Со своим широким простором, глубокий,<BR>
Таков пусть будет этот сома для питья,<BR>
Как раз по вашему духу, о Индра и Агни!</p>
<p class="de">So groß diese ganze Welt ist, die weiträumige an Weite, unergründliche, so groß soll dieser Soma zum Trinken sein, euch beiden recht nach dem Sinn, Indra und Agni!</p>
<p class="en">As vast as all this world is in its compass, deep as it is, with its far-stretching surface,
So let this Soma be, Indra and Agni, made for your drinking till your soul be sated.
</p>
<a id='rv01.108.03'/><br /><p class="stamp">rv01.108.03</p>
<p class="sa">च॒क्राथे॒ हि स॒ध्र्य१॒॑ङ्नाम॑ भ॒द्रं स॑ध्रीची॒ना वृ॑त्रहणा उ॒त स्थः॑।
तावि॑न्द्राग्नी स॒ध्र्य॑ञ्चा नि॒षद्या॒ वृष्णः॒ सोम॑स्य वृष॒णा वृ॑षेथाम्॥ </p>
<p class="hn">cakrāthe hi sadhryaṅ nāma bhadraṃ sadhrīcīnā vṛtrahaṇā uta sthaḥ |<br />tāv indrāgnī sadhryañcā niṣadyā vṛṣṇaḥ somasya vṛṣaṇā vṛṣethām ||<br /></p>
<p class="ru">Ведь с одной целью мы создали себе счастливое имя,<BR>
С одной целью вы стали оба убийцами Вритры.<BR>
О Индра и Агни, сев с одной целью, вы,<BR>
Два быка, залейте себя дождем быка – сомы!</p>
<p class="de">Denn ihr habt euch vereint einen guten Namen gemacht und ihr seid vereint die Vritratöter. Laßt euch vereint nieder, Indra und Agni; ihr Bullen, schüttet in euch vom bullenstarken Soma!</p>
<p class="en">For ye have won a blessed name together: yea, with one aim ye strove, O Vrtra-slayers.
So Indra-Agni, seated here together, pour in, ye Mighty Ones, the mighty Soma.
</p>
<a id='rv01.108.04'/><br /><p class="stamp">rv01.108.04</p>
<p class="sa">समि॑द्धेष्व॒ग्निष्वा॑नजा॒ना य॒तस्रु॑चा ब॒र्हिरु॑ तिस्तिरा॒णा।
ती॒व्रैः सोमैः॒ परि॑षिक्तेभिर॒र्वागेन्द्रा॑ग्नी सौमन॒साय॑ यातम्॥ </p>
<p class="hn">samiddheṣv agniṣv ānajānā yatasrucā barhir u tistirāṇā |<br />tīvraiḥ somaiḥ pariṣiktebhir arvāg endrāgnī saumanasāya yātam ||<br /></p>
<p class="ru">Когда зажжены костры, вы двое, помазанные (жертвенным
жиром),<BR>
С протянутыми ложками, расстелив жертвенную солому,<BR>
С разлитыми вокруг острыми (соками) сомы, сюда,<BR>
О Индра и Агни, придите, чтобы (проявить) доброжелательность!</p>
<p class="de">Bei entzündeten Feuern und dargebotenen Opferlöffel, während ihr das Barhis ausgebreitet habt, mit eingeschenktem scharfen Soma besalbt, kommet näher, Indra und Agni, um euer Wohlwollen zu zeigen!</p>
<p class="en">Both stand adorned, when fires are duly kindled, spreading the sacred grass, with lifted ladles.
Drawn by strong Soma juice poured forth around us, come, Indra-Agni, and display your favour.
</p>
<a id='rv01.108.05'/><br /><p class="stamp">rv01.108.05</p>
<p class="sa">यानी॑न्द्राग्नी च॒क्रथु॑र्वी॒र्या॑णि॒ यानि॑ रू॒पाण्यु॒त वृष्ण्या॑नि।
या वां॑ प्र॒त्नानि॑ स॒ख्या शि॒वानि॒ तेभिः॒ सोम॑स्य पिबतं सु॒तस्य॑॥ </p>
<p class="hn">yānīndrāgnī cakrathur vīryāṇi yāni rūpāṇy uta vṛṣṇyāni |<br />yā vām pratnāni sakhyā śivāni tebhiḥ somasya pibataṃ sutasya ||<br /></p>
<p class="ru">(Те) героические подвиги, о Индра и Агни, что вы
совершили,<BR>
Облики, что (вы принимали), а также силы мужества,<BR>
Те прежние ваши милые проявления дружбы – <BR>
С ними пейте выжатого сому!</p>
<p class="de">Welche Heldentaten ihr getan habt, welche Gestalten und Kräfte ihr angenommen habt, Indra und Agni, was eure alte liebe Freundschaft ist, mit all diesen trinket vom gepreßten Soma!</p>
<p class="en">The brave deeds ye have done, Indra and Agni, the forms ye have displayed and mighty exploits,
The ancient and auspicious bonds of friendship,-for sake of these drink of the flowing Soma.
</p>
<a id='rv01.108.06'/><br /><p class="stamp">rv01.108.06</p>
<p class="sa">यदब्र॑वं प्रथ॒मं वां॑ वृणा॒नो॒३॒॑ऽयं सोमो॒ असु॑रैर्नो वि॒हव्यः॑।
तां स॒त्यां श्र॒द्धाम॒भ्या हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad abravam prathamaṃ vāṃ vṛṇāno 'yaṃ somo asurair no vihavyaḥ |<br />tāṃ satyāṃ śraddhām abhy ā hi yātam athā somasya pibataṃ sutasya ||<br /></p>
<p class="ru">Что я говорил, выбирая вас двоих впервые:<BR>
Этого сому нам придется призывать, состязаясь с Асурами,
- <BR>
Придите же к нам ради этой, истинной веры<BR>
И напейтесь выжатого сомы!</p>
<p class="de">Da ich zuerst euch erwählend sprach: "Diesen Soma wollen wir den Asura´s streitig machen", für dieses aufrichtige Vertrauen kommet doch ja her und trinket vom gepreßten Soma!</p>
<p class="en">As first I said when choosing you, in battle we must contend with Asuras for this Soma.
So came ye unto this my true conviction, and drank libations of the flowing Soma.
</p>
<a id='rv01.108.07'/><br /><p class="stamp">rv01.108.07</p>
<p class="sa">यदि॑न्द्राग्नी॒ मद॑थः॒ स्वे दु॑रो॒णे यद्ब्र॒ह्मणि॒ राज॑नि वा यजत्रा।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī madathaḥ sve duroṇe yad brahmaṇi rājani vā yajatrā |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, вы захмелеете в своем жилище,<BR>
Если у брахмана или у царя, о достойные жертв,<BR>
Оттуда, о два быка, возвращайтесь вы к нам<BR>
И напейтесь выжатого сомы!</p>
<p class="de">Wenn ihr, Indra und Agni, euch im eignen Hause gütlich tut, wenn bei einem Brahmanen oder König, ihr Opferwürdige, so kommet doch ja von dort her, ihr Bullen, und trinket vom gepreßten Soma!</p>
<p class="en">If in your dwelling, or with prince or Brahman, ye, Indra-Agni, Holy Ones, rejoice you,
Even frorn thence, ye mighty Lords, come hither, and drink libation of the flowing Soma.
</p>
<a id='rv01.108.08'/><br /><p class="stamp">rv01.108.08</p>
<p class="sa">यदि॑न्द्राग्नी॒ यदु॑षु तु॒र्वशे॑षु॒ यद्द्रु॒ह्युष्वनु॑षु पू॒रुषु॒ स्थः।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī yaduṣu turvaśeṣu yad druhyuṣv anuṣu pūruṣu sthaḥ |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, вы находитесь у яду, турвашу,<BR>
Если у друхью, ану, пуру,<BR>
Оттуда, о два быка, возвращайтесь вы к нам<BR>
И напейтесь выжатого сомы!</p>
<p class="de">Wenn ihr, Indra und Agni, bei den Yadu´s, den Turvasa´s, wenn ihr bei den Druhuy´s, den Anu´s, den Puru´s seid, so kommt doch ja von dort her, ihr Bullen, und trinket vom gepreßten Soma!</p>
<p class="en">If with, the Yadus, Turvasas, ye sojourn, with Druhyus, Anus, Purus, Indra-Agni!
Even from thence, ye mighty Lords, come hither, and drink libations of the flowing Soma.
</p>
<a id='rv01.108.09'/><br /><p class="stamp">rv01.108.09</p>
<p class="sa">यदि॑न्द्राग्नी अव॒मस्यां॑ पृथि॒व्यां म॑ध्य॒मस्यां॑ पर॒मस्या॑मु॒त स्थः।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī avamasyām pṛthivyām madhyamasyām paramasyām uta sthaḥ |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, вы находитесь на ближней земле,<BR>
На средней, а также на дальней,<BR>
Оттуда, о два быка, возвращайтесь вы к вам<BR>
И напейтесь выжатого сомы!</p>
<p class="de">Wenn ihr, Indra und Agni, im nächsten Erdteil, im mittleren, wenn ihr am entferntesten seid, so kommt doch ja von dort her, ihr Bullen, und trinket vom gepreßten Soma!</p>
<p class="en">Whether, O Indra-Agni, ye be dwelling in lowest earth, in central, or in highest.
Even from thence, ye mighty Lords, come hither, and drink libations of the flowing Soma.
</p>
<a id='rv01.108.10'/><br /><p class="stamp">rv01.108.10</p>
<p class="sa">यदि॑न्द्राग्नी पर॒मस्यां॑ पृथि॒व्यां म॑ध्य॒मस्या॑मव॒मस्या॑मु॒त स्थः।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī paramasyām pṛthivyām madhyamasyām avamasyām uta sthaḥ |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, вы находитесь на дальней
земле,<BR>
На средней, а также на ближней,<BR>
Оттуда, о два быка, возвращайтесь вы к нам<BR>
И напейтесь выжатого сомы!</p>
<p class="de">Wenn ihr, Indra und Agni, im entferntesten Erdteil, im mittleren, wenn ihr im nächsten seid, so kommt doch ja von dort her, ihr Bullen, und trinket vom gepreßten Soma!</p>
<p class="en">Whether, O Indra-Agni, ye be dwelling in highest earth, in central, or in lowest,
Even from thence, ye mighty Lords, come hither, and drink libations of the flowing Soma.
</p>
<a id='rv01.108.11'/><br /><p class="stamp">rv01.108.11</p>
<p class="sa">यदि॑न्द्राग्नी दि॒वि ष्ठो यत्पृ॑थि॒व्यां यत्पर्व॑ते॒ष्वोष॑धीष्व॒प्सु।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī divi ṣṭho yat pṛthivyāṃ yat parvateṣv oṣadhīṣv apsu |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, вы находитесь на небе, если
на земле,<BR>
Если в горах, в растениях, в водах,<BR>
Оттуда, о два быка, возвращайтесь вы к нам<BR>
И напейтесь выжатого сомы!</p>
<p class="de">Wenn ihr, Indra und Agni, im Himmel seid, wenn auf Erden, wenn in den Bergen, Pflanzen, Gewässern, so kommt doch ja von dort her, ihr Bullen, und trinket vom gepreßten Soma!</p>
<p class="en">Whether ye be in heaven, O Indra-Agni, on earth, on mountains, in the herbs, or waters,
Even from thence, ye mighty Lords, come hither, and drink libations of the flowing Soma.
</p>
<a id='rv01.108.12'/><br /><p class="stamp">rv01.108.12</p>
<p class="sa">यदि॑न्द्राग्नी॒ उदि॑ता॒ सूर्य॑स्य॒ मध्ये॑ दि॒वः स्व॒धया॑ मा॒दये॑थे।
अतः॒ परि॑ वृषणा॒वा हि या॒तमथा॒ सोम॑स्य पिबतं सु॒तस्य॑॥ </p>
<p class="hn">yad indrāgnī uditā sūryasya madhye divaḥ svadhayā mādayethe |<br />ataḥ pari vṛṣaṇāv ā hi yātam athā somasya pibataṃ sutasya ||<br /></p>
<p class="ru">Если, о Индра и Агни, на восходе солнца<BR>
(Или) в середине дня вы опьяняетесь по своему желанию,<BR>
Оттуда, о два быка, возвращайтесь вы к нам<BR>
И напейтесь выжатого сомы!</p>
<p class="de">Wenn ihr, Indra und Agni, im Aufgang der Sonne, in der Mitte des Himmels euch nach eigenem Ermessen ergötzet, so kommt doch ja von dort her, ihr Bullen, und trinket vom gepreßten Soma!</p>
<p class="en">If, when the Sun to the mid-heaven hath mounted, ye take delight in food, O Indra-Agni,
Even from thence, ye mighty Lords, come hither, and drink libations of the flowing Soma.
</p>
<a id='rv01.108.13'/><br /><p class="stamp">rv01.108.13</p>
<p class="sa">ए॒वेन्द्रा॑ग्नी पपि॒वांसा॑ सु॒तस्य॒ विश्वा॒स्मभ्यं॒ सं ज॑यतं॒ धना॑नि।
तन्नो॑ मि॒त्रो वरु॑णो मामहन्ता॒मदि॑तिः॒ सिन्धुः॑ पृथि॒वी उ॒त द्यौः॥ </p>
<p class="hn">evendrāgnī papivāṃsā sutasya viśvāsmabhyaṃ saṃ jayataṃ dhanāni |<br />tan no mitro varuṇo māmahantām aditiḥ sindhuḥ pṛthivī uta dyauḥ ||<br /></p>
<p class="ru">Так, о Индра и Агни, напившись выжатого (сомы),<BR>
Завоюйте для нас все награды!<BR>
Пусть нам это щедро даруют Митра, Варуна,<BR>
Адити, Синдху, Земля и Небо!</p>
<p class="de">Nachdem ihr, Indra und Agni, also vom gepreßten Soma getrunken habt, gewinnt für uns alle Kampfpreise! Das sollen uns Mitra, Varuna gewähren, Aditi, Sindhu, Erde und Himmel!</p>
<p class="en">Thus having drunk your fill of our libation, win us all kinds of wealth, Indra and Agni.
This prayer of ours may Varuna grant, and Mitra, and Aditi and Sindhu, Earth and Heaven.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

