<!DOCTYPE html>
<html>
<head>
<meta charset="UTF-8">
<title>rv01.047</title>
<link rel="stylesheet" type="text/css" href="rvhymns.css">
</head>
<body>
<a id='rv01.047.01'/><br /><p class="stamp">rv01.047.01</p>
<p class="sa">अ॒यं वां॒ मधु॑मत्तमः सु॒तः सोम॑ ऋतावृधा।
तम॑श्विना पिबतं ति॒रोअ॑ह्न्यं ध॒त्तं रत्ना॑नि दा॒शुषे॑॥ </p>
<p class="hn">ayaṃ vām madhumattamaḥ sutaḥ soma ṛtāvṛdhā |<br />tam aśvinā pibataṃ tiroahnyaṃ dhattaṃ ratnāni dāśuṣe ||<br /></p>
<p class="ru">Вот вам самый сладкий<BR>
Выжатый сома, о вы двое, умножающие закон,<BR>
Пейте его (, бродящего) вторые сутки, о Ашвины.<BR>
Дайте сокровища почитающему (вас)!</p>
<p class="de">Dieser süßeste Soma ist für euch beide ausgepreßt, ihr Wahrheitsmehrer. Trinket ihn, Asvin, der einen Tag über gestanden hat!Bringet dem Spender Kleinode!</p>
<p class="en">ASVINS, for you who strengthen Law this sweetest Soma hath been shed.
Drink this expressed ere yesterday and give riches to him who offers it.
</p>
<a id='rv01.047.02'/><br /><p class="stamp">rv01.047.02</p>
<p class="sa">त्रि॒व॒न्धु॒रेण॑ त्रि॒वृता॑ सु॒पेश॑सा॒ रथे॒ना या॑तमश्विना।
कण्वा॑सो वां॒ ब्रह्म॑ कृण्वन्त्यध्व॒रे तेषां॒ सु शृ॑णुतं॒ हव॑म्॥ </p>
<p class="hn">trivandhureṇa trivṛtā supeśasā rathenā yātam aśvinā |<br />kaṇvāso vām brahma kṛṇvanty adhvare teṣāṃ su śṛṇutaṃ havam ||<br /></p>
<p class="ru">На трехместной, трехчастной, великолепно украшенной<BR>
Колеснице выезжайте, о Ашвины!<BR>
Канвы творят вам молитву на жертвенном празднестве<BR>
Прислушайтесь хорошенько к их зову!</p>
<p class="de">Auf eurem dreisitzigen, dreiteiligen, schönverzierten Wagen kommet, Asvin! Die Kanva´s bereiten euch bei dem Opfer eine Erbauung, höret fein auf deren Ruf!</p>
<p class="en">Come, O ye Asvins, mounted on your triple car three-seated, beautiful of form
To you at sacrifice the Kanvas send the prayer: graciously listen to their call.
</p>
<a id='rv01.047.03'/><br /><p class="stamp">rv01.047.03</p>
<p class="sa">अश्वि॑ना॒ मधु॑मत्तमं पा॒तं सोम॑मृतावृधा।
अथा॒द्य द॑स्रा॒ वसु॒ बिभ्र॑ता॒ रथे॑ दा॒श्वांस॒मुप॑ गच्छतम्॥ </p>
<p class="hn">aśvinā madhumattamam pātaṃ somam ṛtāvṛdhā |<br />athādya dasrā vasu bibhratā rathe dāśvāṃsam upa gacchatam ||<br /></p>
<p class="ru">О Ашвины, самого сладкого<BR>
Сому пейте, о вы двое, умножающие закон,<BR>
А затем сегодня, о удивительные, везя добро на колеснице,<BR>
Приезжайте к почитающему (вас)!</p>
<p class="de">Trinket den süßesten Soma, ihr Wahrheitsmehrer Asvin, drum kommt heute zu dem Spender und bringt auf dem Wagen Gutes mit, ihr Meister!</p>
<p class="en">O Asvins, ye who strengthen Law, drink ye this sweetest Soma juice.
Borne on your wealth-fraught car come ye this day to him who offers, ye of wondrous deeds.
</p>
<a id='rv01.047.04'/><br /><p class="stamp">rv01.047.04</p>
<p class="sa">त्रि॒ष॒ध॒स्थे ब॒र्हिषि॑ विश्ववेदसा॒ मध्वा॑ य॒ज्ञं मि॑मिक्षतम्।
कण्वा॑सो वां सु॒तसो॑मा अ॒भिद्य॑वो यु॒वां ह॑वन्ते अश्विना॥ </p>
<p class="hn">triṣadhasthe barhiṣi viśvavedasā madhvā yajñam mimikṣatam |<br />kaṇvāso vāṃ sutasomā abhidyavo yuvāṃ havante aśvinā ||<br /></p>
<p class="ru">О всеведущие, на жертвенной соломе, разложенной
в трех местах,<BR>
Медом окропите жертву!<BR>
Выжавшие сому, сияющие Канвы<BR>
Призывают вас, о Ашвины.</p>
<p class="de">Auf dem dreisitzigen Barhis würzet das Opfer mit Süßigkeit, ihr Allwissende! Die dem Himmel zugetanen Kanva´s rufen euch, Asvin, bei ausgepreßtem Soma.</p>
<p class="en">Omniscient Asvins, on the thrice-heaped grass bedew with the sweet juice the sacrifice.
The sons of Kanva, striving heavenward, call on you with draughts of Soma juice out-poured.
</p>
<a id='rv01.047.05'/><br /><p class="stamp">rv01.047.05</p>
<p class="sa">याभिः॒ कण्व॑म॒भिष्टि॑भिः॒ प्राव॑तं यु॒वम॑श्विना।
ताभिः॒ ष्व१॒॑स्माँ अ॑वतं शुभस्पती पा॒तं सोम॑मृतावृधा॥ </p>
<p class="hn">yābhiḥ kaṇvam abhiṣṭibhiḥ prāvataṃ yuvam aśvinā |<br />tābhiḥ ṣv asmāṃ avataṃ śubhas patī pātaṃ somam ṛtāvṛdhā ||<br /></p>
<p class="ru">(Те) поддержки, которыми Канву<BR>
Вы (некогда) поддержали, о Ашвины, – <BR>
Ими помогите теперь хорошенько нам, о повелители красоты!<BR>
Пейте сому, о вы двое, умножающие закон!</p>
<p class="de">Die nahen Hilfen, mit denen ihr Asvin dem Kanva beistandet, mit diesen stehet fein auch uns bei, ihr Meister der Schönheit! Trinket den Soma, ihr Wahrheitsmehrer!</p>
<p class="en">O Asvins, with those aids wherewith ye guarded Kanva carefully,
Keep us, O hords of Splendour: drink the Soma juice, ye strengtheners of holy law.
</p>
<a id='rv01.047.06'/><br /><p class="stamp">rv01.047.06</p>
<p class="sa">सु॒दासे॑ दस्रा॒ वसु॒ बिभ्र॑ता॒ रथे॒ पृक्षो॑ वहतमश्विना।
र॒यिं स॑मु॒द्रादु॒त वा॑ दि॒वस्पर्य॒स्मे ध॑त्तं पुरु॒स्पृह॑म्॥ </p>
<p class="hn">sudāse dasrā vasu bibhratā rathe pṛkṣo vahatam aśvinā |<br />rayiṃ samudrād uta vā divas pary asme dhattam puruspṛham ||<br /></p>
<p class="ru">Везя на колеснице добро для щедрого, о удивительные,<BR>
Доставьте (ему) подкрепления!<BR>
Богатство с моря или с неба<BR>
Дайте нам – многожеланное!</p>
<p class="de">Bringet, ihr Meister Asvin, dem Freigebigen Gutes auf den Wagen und führet ihm Lebenskräfte zu! Schaffet uns Reichtum vom Meere oder vom Himmel herbei, vielbegehrten!</p>
<p class="en">O Mighty Ones, ye gave Sudas abundant food, brought on your treasure-laden car;
So now vouchsafe to us the wealth which many crave, either from heaven or from the sea.
</p>
<a id='rv01.047.07'/><br /><p class="stamp">rv01.047.07</p>
<p class="sa">यन्ना॑सत्या परा॒वति॒ यद्वा॒ स्थो अधि॑ तु॒र्वशे॑।
अतो॒ रथे॑न सु॒वृता॑ न॒ आ ग॑तं सा॒कं सूर्य॑स्य र॒श्मिभिः॑॥ </p>
<p class="hn">yan nāsatyā parāvati yad vā stho adhi turvaśe |<br />ato rathena suvṛtā na ā gataṃ sākaṃ sūryasya raśmibhiḥ ||<br /></p>
<p class="ru">Когда, о Насатьи, (вы) вдалеке,<BR>
Или когда вы находитесь у Турваши,<BR>
Приезжайте оттуда к нам на быстроходной колеснице<BR>
Вместе с (первыми) лучами солнца!</p>
<p class="de">Wenn ihr Nasatya´s in der Ferne oder wenn ihr bei Turvasa seid, so kommet von dort von da auf leichtem Wagen zu uns her, zugleich mit den ersten Strahlen der Sonne!</p>
<p class="en">Nasatyas, whether ye be far away or close to Turvasa,
Borne on your lightly-rolling chariot come to us, together with the sunbeams come.
</p>
<a id='rv01.047.08'/><br /><p class="stamp">rv01.047.08</p>
<p class="sa">अ॒र्वाञ्चा॑ वां॒ सप्त॑योऽध्वर॒श्रियो॒ वह॑न्तु॒ सव॒नेदुप॑।
इषं॑ पृ॒ञ्चन्ता॑ सु॒कृते॑ सु॒दान॑व॒ आ ब॒र्हिः सी॑दतं नरा॥ </p>
<p class="hn">arvāñcā vāṃ saptayo 'dhvaraśriyo vahantu savaned upa |<br />iṣam pṛñcantā sukṛte sudānava ā barhiḥ sīdataṃ narā ||<br /></p>
<p class="ru">Пусть привезут вас сюда кони – <BR>
Украшение жертвенного празднества, прямо на выжимание
(сомы)!<BR>
Переполняя питательной силой благочестивого (и) щедрого,<BR>
Садитесь на жертвенную солому, о два мужа!</p>
<p class="de">Euch sollen zu den Trankspenden die Rosse heranfahren, die das Opfer verschönen. Dem Frommen und Freigebigen Speisegenuß in Fülle gebend setzet euch auf das Barhis, ihr Herren!</p>
<p class="en">So let your coursers, ornaments of sacrifice, bring you to our libations here.
Bestowing food on him who acts and gives aright, sit, Chiefs, upon the sacred grass.
</p>
<a id='rv01.047.09'/><br /><p class="stamp">rv01.047.09</p>
<p class="sa">तेन॑ नास॒त्या ग॑तं॒ रथे॑न॒ सूर्य॑त्वचा।
येन॒ शश्व॑दू॒हथु॑र्दा॒शुषे॒ वसु॒ मध्वः॒ सोम॑स्य पी॒तये॑॥ </p>
<p class="hn">tena nāsatyā gataṃ rathena sūryatvacā |<br />yena śaśvad ūhathur dāśuṣe vasu madhvaḥ somasya pītaye ||<br /></p>
<p class="ru">О Насатьи, выезжайте на той<BR>
Колеснице с солнечной кожей,<BR>
На которой постоянно вы возили добро почитающему (вас)<BR>
На питье сладкого сомы!</p>
<p class="de">Kommet auf dem Wagen mit der sonnenhellen Haut, ihr Asvin, auf dem ihr immer wieder dem Spender Gutes gebracht habt, zum Trunk des süßen Soma!</p>
<p class="en">Come, O Nasatyas, on your car decked with a sunbright canopy,
Whereon ye ever bring wealth to the worshipper, to drink the Soma's pleasant juice.
</p>
<a id='rv01.047.10'/><br /><p class="stamp">rv01.047.10</p>
<p class="sa">उ॒क्थेभि॑र॒र्वागव॑से पुरू॒वसू॑ अ॒र्कैश्च॒ नि ह्व॑यामहे।
शश्व॒त्कण्वा॑नां॒ सद॑सि प्रि॒ये हि कं॒ सोमं॑ प॒पथु॑रश्विना॥ </p>
<p class="hn">ukthebhir arvāg avase purūvasū arkaiś ca ni hvayāmahe |<br />śaśvat kaṇvānāṃ sadasi priye hi kaṃ somam papathur aśvinā ||<br /></p>
<p class="ru">Гимнами и хвалебными песнями сюда на помощь<BR>
Мы призываем двоих богатых добром – <BR>
Ведь постоянно на излюбленном месте Канвов<BR>
Вы пили сому, о Ашвины!</p>
<p class="de">Mit Lobgedichten und Preisliedern rufen wir die Schätzereichen herbei, denn immer wieder habt ihr Asvin an dem lieben Sitz der Kanvas Soma getrunken.</p>
<p class="en">With lauds and songs of praise we call them down to us, that they, most rich, may succour us;
For ye have ever in the Kanvas' well-loved house, O Asvins, drunk the Soma juice.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

