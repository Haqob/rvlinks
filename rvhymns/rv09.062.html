<!DOCTYPE html>
<html>
<head>
<meta charset="UTF-8">
<title>rv09.062</title>
<link rel="stylesheet" type="text/css" href="rvhymns.css">
</head>
<body>
<a id='rv09.062.01'/><br /><p class="stamp">rv09.062.01</p>
<p class="sa"> ए॒ते अ॑सृग्र॒मिन्द॑वस्ति॒रः प॒वित्र॑मा॒शवः॑।
 विश्वा॑न्य॒भि सौभ॑गा॥ </p>
<p class="hn">ete asṛgram indavas tiraḥ pavitram āśavaḥ |<br />viśvāny abhi saubhagā ||<br /></p>
<p class="ru">-ru-</p>
<p class="de">Diese Säfte, die Renner, haben sich durch die Seihe ergossen, um alle Glücksgüter zu gewinnen.</p>
<p class="en"> THESE rapid Soma-drops have been poured through the purifying sieve
To bring us all felicities.
</p>
<a id='rv09.062.02'/><br /><p class="stamp">rv09.062.02</p>
<p class="sa"> वि॒घ्नन्तो॑ दुरि॒ता पु॒रु सु॒गा तो॒काय॑ वा॒जिनः॑।
 तना॑ कृ॒ण्वन्तो॒ अर्व॑ते॥ </p>
<p class="hn">vighnanto duritā puru sugā tokāya vājinaḥ |<br />tanā kṛṇvanto arvate ||<br /></p>
<p class="ru">-ru-</p>
<p class="de">Die Sieghaften, die die vielen Fährlichkeiten brechen und unserem Samen und unserem Rennpferd durch ihren Fortgang gute Bahnen bereiten.</p>
<p class="en">Dispelling manifold mishap, giving the courser's progeny,
Yea, and the warrior steed, success.
</p>
<a id='rv09.062.03'/><br /><p class="stamp">rv09.062.03</p>
<p class="sa"> कृ॒ण्वन्तो॒ वरि॑वो॒ गवे॒ऽभ्य॑र्षन्ति सुष्टु॒तिम्।
 इळा॑म॒स्मभ्यं॑ सं॒यत॑म्॥ </p>
<p class="hn">kṛṇvanto varivo gave 'bhy arṣanti suṣṭutim |<br />iḷām asmabhyaṃ saṃyatam ||<br /></p>
<p class="ru">-ru-</p>
<p class="de">Dem Winde Wohlfahrt verschaffend fließen sie zu schönem Loblied und für uns zu anhaltendem Segen.</p>
<p class="en">Bringing prosperity to kine, they make perpetual Ila flow
To us for noble eulogy.
</p>
<a id='rv09.062.04'/><br /><p class="stamp">rv09.062.04</p>
<p class="sa"> असा॑व्यं॒शुर्मदा॑या॒प्सु दक्षो॑ गिरि॒ष्ठाः।
 श्ये॒नो न योनि॒मास॑दत्॥ </p>
<p class="hn">asāvy aṃśur madāyāpsu dakṣo giriṣṭhāḥ |<br />śyeno na yonim āsadat ||<br /></p>
<p class="ru">-ru-</p>
<p class="de">Der Stengel ward zum Rauschtrank ins Wasser ausgepreßt, der wirksame, auf dem Berge gewachsene. Wie ein Falke ins Nest hat er sich an seinen Platz gesetzt.</p>
<p class="en">Strong, mountain-born, the stalk hath been
pressed in the streams for rapturous joy:
Hawk-like he settles in his home.
</p>
<a id='rv09.062.05'/><br /><p class="stamp">rv09.062.05</p>
<p class="sa"> शु॒भ्रमन्धो॑ दे॒ववा॑तम॒प्सु धू॒तो नृभिः॑ सु॒तः।
 स्वद॑न्ति॒ गावः॒ पयो॑भिः॥ </p>
<p class="hn">śubhram andho devavātam apsu dhūto nṛbhiḥ sutaḥ |<br />svadanti gāvaḥ payobhiḥ ||<br /></p>
<p class="ru">-ru-</p>
<p class="de">Den sauberen gottbegehrten Trank - im Wasser geschwenkt, von Männern ausgepreßt ist der Soma - machen die Kühe mit ihrer Milch schmackhaft.</p>
<p class="en">Fair is the God-loved juice; the plant is washed in waters, pressed by men
The milch-kine sweeten it with milk.
</p>
<a id='rv09.062.06'/><br /><p class="stamp">rv09.062.06</p>
<p class="sa"> आदी॒मश्वं॒ न हेता॒रोऽशू॑शुभन्न॒मृता॑य।
 मध्वो॒ रसं॑ सध॒मादे॑॥ </p>
<p class="hn">ād īm aśvaṃ na hetāro 'śūśubhann amṛtāya |<br />madhvo rasaṃ sadhamāde ||<br /></p>
<p class="ru">-ru-</p>
<p class="de">Und sie haben ihn wie die Treiber das Roß für den Unsterblichen schön gemacht, den Saft des süßen bei dem Opfergelage.</p>
<p class="en">As drivers deck a courser, so have they adorned the meath's juice for
Ambrosia, for the festival.
</p>
<a id='rv09.062.07'/><br /><p class="stamp">rv09.062.07</p>
<p class="sa"> यास्ते॒ धारा॑ मधु॒श्चुतोऽसृ॑ग्रमिन्द ऊ॒तये॑।
 ताभिः॑ प॒वित्र॒मास॑दः॥ </p>
<p class="hn">yās te dhārā madhuścuto 'sṛgram inda ūtaye |<br />tābhiḥ pavitram āsadaḥ ||<br /></p>
<p class="ru">-ru-</p>
<p class="de">Deine Ströme, die von Süßem triefen, wurden laufen gelassen uns zur Hilfe, o Saft; mit diesen hast du dich in die Seihe gesetzt.</p>
<p class="en">Thou, Indu, with thy streams that drop sweet juices, which were poured for
help,
Hast settled in the cleansing sieve.
</p>
<a id='rv09.062.08'/><br /><p class="stamp">rv09.062.08</p>
<p class="sa"> सो अ॒र्षेन्द्रा॑य पी॒तये॑ ति॒रो रोमा॑ण्य॒व्यया॑।
 सीद॒न्योना॒ वने॒ष्वा॥ </p>
<p class="hn">so arṣendrāya pītaye tiro romāṇy avyayā |<br />sīdan yonā vaneṣv ā ||<br /></p>
<p class="ru">-ru-</p>
<p class="de">Rinne du für Indra zum Trank über die Schafhaare und setze dich auf deinen Platz in den Holzgefäßen!</p>
<p class="en">So flow thou onward through the fleece, for Indra flow, to be his drink,
Finding thine home in vats of wood.
</p>
<a id='rv09.062.09'/><br /><p class="stamp">rv09.062.09</p>
<p class="sa"> त्वमि॑न्दो॒ परि॑ स्रव॒ स्वादि॑ष्ठो॒ अङ्गि॑रोभ्यः।
 व॒रि॒वो॒विद्घृ॒तं पयः॑॥ </p>
<p class="hn">tvam indo pari srava svādiṣṭho aṅgirobhyaḥ |<br />varivovid ghṛtam payaḥ ||<br /></p>
<p class="ru">-ru-</p>
<p class="de">Laufe du, der Süßeste, ab, für die Angira´s einen Ausweg findend, o Saft, als Schmalz und Milch!</p>
<p class="en">As giving room and freedom, as most sweet, pour butter forth and milk,
O Indu, for the Angirases.
</p>
<a id='rv09.062.10'/><br /><p class="stamp">rv09.062.10</p>
<p class="sa"> अ॒यं विच॑र्षणिर्हि॒तः पव॑मानः॒ स चे॑तति।
 हि॒न्वा॒न आप्यं॑ बृ॒हत्॥ </p>
<p class="hn">ayaṃ vicarṣaṇir hitaḥ pavamānaḥ sa cetati |<br />hinvāna āpyam bṛhat ||<br /></p>
<p class="ru">-ru-</p>
<p class="de">Wenn dieser Ausgezeichnete zum Lauf getrieben ist, so tut er sich bei seiner Läuterung hervor, die hohe Freundschaft zur Eile treibend.</p>
<p class="en">Most active and benevolent, this Pavamana, sent to us
For lofty friendship, meditates.
</p>
<a id='rv09.062.11'/><br /><p class="stamp">rv09.062.11</p>
<p class="sa"> ए॒ष वृषा॒ वृष॑व्रतः॒ पव॑मानो अशस्ति॒हा।
 कर॒द्वसू॑नि दा॒शुषे॑॥ </p>
<p class="hn">eṣa vṛṣā vṛṣavrataḥ pavamāno aśastihā |<br />karad vasūni dāśuṣe ||<br /></p>
<p class="ru">-ru-</p>
<p class="de">Dieser Bulle von bullenhaftem Wirken, der Pavamana, der die hämischen Reden niederschlägt, möge dem Opferspender Schätze verschaffen.</p>
<p class="en">Queller of curses, mighty, with strong sway, this Pavamana shall
Bring treasures to the worshipper.
</p>
<a id='rv09.062.12'/><br /><p class="stamp">rv09.062.12</p>
<p class="sa"> आ प॑वस्व सह॒स्रिणं॑ र॒यिं गोम॑न्तम॒श्विन॑म्।
 पु॒रु॒श्च॒न्द्रं पु॑रु॒स्पृह॑म्॥ </p>
<p class="hn">ā pavasva sahasriṇaṃ rayiṃ gomantam aśvinam |<br />puruścandram puruspṛham ||<br /></p>
<p class="ru">-ru-</p>
<p class="de">Läutere tausendfachen Reichtum an Rindern und Rossen, vielschimmernden, vielbegehrten uns zu!</p>
<p class="en">Pour thou upon us thousandfold possessions, both of kine and steeds,
Exceeding glorious, much-desired.
</p>
<a id='rv09.062.13'/><br /><p class="stamp">rv09.062.13</p>
<p class="sa"> ए॒ष स्य परि॑ षिच्यते मर्मृ॒ज्यमा॑न आ॒युभिः॑।
 उ॒रु॒गा॒यः क॒विक्र॑तुः॥ </p>
<p class="hn">eṣa sya pari ṣicyate marmṛjyamāna āyubhiḥ |<br />urugāyaḥ kavikratuḥ ||<br /></p>
<p class="ru">-ru-</p>
<p class="de">Von den Ayu´s geputzt wird er umgegossen, der Weitschreitende mit dem Sehersinn.</p>
<p class="en">Wandering far, with wise designs, the juice here present is effused,
Made beautiful by living men.
</p>
<a id='rv09.062.14'/><br /><p class="stamp">rv09.062.14</p>
<p class="sa"> स॒हस्रो॑तिः श॒ताम॑घो वि॒मानो॒ रज॑सः क॒विः।
 इन्द्रा॑य पवते॒ मदः॑॥ </p>
<p class="hn">sahasrotiḥ śatāmagho vimāno rajasaḥ kaviḥ |<br />indrāya pavate madaḥ ||<br /></p>
<p class="ru">-ru-</p>
<p class="de">Tausend Hilfen, hundert Gaben bringend, den Raum durchmessend, ein Seher, läutert sich der Rauschtrank für Indra.</p>
<p class="en">For Indra flows the gladdening drink, the measurer of the region, Sage,
With countless wealth and endless help.
</p>
<a id='rv09.062.15'/><br /><p class="stamp">rv09.062.15</p>
<p class="sa"> गि॒रा जा॒त इ॒ह स्तु॒त इन्दु॒रिन्द्रा॑य धीयते।
 विर्योना॑ वस॒तावि॑व॥ </p>
<p class="hn">girā jāta iha stuta indur indrāya dhīyate |<br />vir yonā vasatāv iva ||<br /></p>
<p class="ru">-ru-</p>
<p class="de">Auf dem Berg entsprossen, hier gepriesen, wird der Saft für Indra hingesetzt an seinen Platz wie ein Vogel ins Nest.</p>
<p class="en">Born on the inountain, lauded here, Indu for Indra is set down,
As in her sheltering nest a bird.
</p>
<a id='rv09.062.16'/><br /><p class="stamp">rv09.062.16</p>
<p class="sa"> पव॑मानः सु॒तो नृभिः॒ सोमो॒ वाज॑मिवासरत्।
 च॒मूषु॒ शक्म॑ना॒सद॑म्॥ </p>
<p class="hn">pavamānaḥ suto nṛbhiḥ somo vājam ivāsarat |<br />camūṣu śakmanāsadam ||<br /></p>
<p class="ru">-ru-</p>
<p class="de">Der sich läuternde Soma ist von den Männern ausgepreßt gleichsam um den Siegerpreis gelaufen, um sich mit Geschick in die Gefäße zu setzen.</p>
<p class="en">Pressed by the men, as 'twere to war hath Soma Pavamana sped,
To test with might within the vats.
</p>
<a id='rv09.062.17'/><br /><p class="stamp">rv09.062.17</p>
<p class="sa"> तं त्रि॑पृ॒ष्ठे त्रि॑वन्धु॒रे रथे॑ युञ्जन्ति॒ यात॑वे।
 ऋषी॑णां स॒प्त धी॒तिभिः॑॥ </p>
<p class="hn">taṃ tripṛṣṭhe trivandhure rathe yuñjanti yātave |<br />ṛṣīṇāṃ sapta dhītibhiḥ ||<br /></p>
<p class="ru">-ru-</p>
<p class="de">Ihn schirren sie an den dreirückigen, dreisitzigen Wagen zum Fahren unter den Gebeten der sieben Rishi´s.</p>
<p class="en">That he may move, they yoke him to the three-backed triple-seated car
By the Seven Rsis' holy songs.
</p>
<a id='rv09.062.18'/><br /><p class="stamp">rv09.062.18</p>
<p class="sa"> तं सो॑तारो धन॒स्पृत॑मा॒शुं वाजा॑य॒ यात॑वे।
 हरिं॑ हिनोत वा॒जिन॑म्॥ </p>
<p class="hn">taṃ sotāro dhanaspṛtam āśuṃ vājāya yātave |<br />hariṃ hinota vājinam ||<br /></p>
<p class="ru">-ru-</p>
<p class="de">Ihn treibet, ihr Auspressende, zur Eile, den preisgewinnenden Renner, den siegreichen Falben, daß er um den Siegespreis laufe!</p>
<p class="en">Drive ye that Tawny Courser, O ye pressers, on his way to war,
Swift Steed who carries off the spoil.
</p>
<a id='rv09.062.19'/><br /><p class="stamp">rv09.062.19</p>
<p class="sa"> आ॒वि॒शन्क॒लशं॑ सु॒तो विश्वा॒ अर्ष॑न्न॒भि श्रियः॑।
 शूरो॒ न गोषु॑ तिष्ठति॥ </p>
<p class="hn">āviśan kalaśaṃ suto viśvā arṣann abhi śriyaḥ |<br />śūro na goṣu tiṣṭhati ||<br /></p>
<p class="ru">-ru-</p>
<p class="de">Ausgepreßt in den Krug einziehend, auf alle Herrlichkeiten zufließend hält er stand wie der Tapfere im Kampf um die Kühe.</p>
<p class="en">Pouring all glories hither, he, effused and entering the jar,
Stands like a hero mid the kine.
</p>
<a id='rv09.062.20'/><br /><p class="stamp">rv09.062.20</p>
<p class="sa"> आ त॑ इन्दो॒ मदा॑य॒ कं पयो॑ दुहन्त्या॒यवः॑।
 दे॒वा दे॒वेभ्यो॒ मधु॑॥ </p>
<p class="hn">ā ta indo madāya kam payo duhanty āyavaḥ |<br />devā devebhyo madhu ||<br /></p>
<p class="ru">-ru-</p>
<p class="de">Deine Milch, o Saft, melken die Ayu´s zum Rauschtrank, die Götter für die Götter die Süßigkeit.</p>
<p class="en">Indu, the living men milk out the juice to make the rapturous draught:
Gods for the Gods milk out the meath.
</p>
<a id='rv09.062.21'/><br /><p class="stamp">rv09.062.21</p>
<p class="sa"> आ नः॒ सोमं॑ प॒वित्र॒ आ सृ॒जता॒ मधु॑मत्तमम्।
 दे॒वेभ्यो॑ देव॒श्रुत्त॑मम्॥ </p>
<p class="hn">ā naḥ somam pavitra ā sṛjatā madhumattamam |<br />devebhyo devaśruttamam ||<br /></p>
<p class="ru">-ru-</p>
<p class="de">Lasset unseren süßesten Soma auf die Seihe laufen für die Götter, der von den Göttern am liebsten gehört wird!</p>
<p class="en">Pour for the Gods into the sieve our Soma very rich in sweets,
Him whom the Gods most gladly hear.
</p>
<a id='rv09.062.22'/><br /><p class="stamp">rv09.062.22</p>
<p class="sa"> ए॒ते सोमा॑ असृक्षत गृणा॒नाः श्रव॑से म॒हे।
 म॒दिन्त॑मस्य॒ धार॑या॥ </p>
<p class="hn">ete somā asṛkṣata gṛṇānāḥ śravase mahe |<br />madintamasya dhārayā ||<br /></p>
<p class="ru">-ru-</p>
<p class="de">Diese Somatränke sind losgelassen worden zu großem Ruhme gepriesen, mit dem Strome des Berauschendsten.</p>
<p class="en">Into his stream who gladdens best these Soma juices have been poured,
Lauded with songs for lofty fame.
</p>
<a id='rv09.062.23'/><br /><p class="stamp">rv09.062.23</p>
<p class="sa"> अ॒भि गव्या॑नि वी॒तये॑ नृ॒म्णा पु॑ना॒नो अ॑र्षसि।
 स॒नद्वा॑जः॒ परि॑ स्रव॥ </p>
<p class="hn">abhi gavyāni vītaye nṛmṇā punāno arṣasi |<br />sanadvājaḥ pari srava ||<br /></p>
<p class="ru">-ru-</p>
<p class="de">Um die Kuhgewinne, um Manneskräfte zu erjagen rinnst du dich läuternd. Laufe ab, indem du den Siegespreis erringst!</p>
<p class="en">Thou flowest to enjoy the milk, and bringest valour, being cleansed:
Winning the spoil flow hitherward.
</p>
<a id='rv09.062.24'/><br /><p class="stamp">rv09.062.24</p>
<p class="sa"> उ॒त नो॒ गोम॑ती॒रिषो॒ विश्वा॑ अर्ष परि॒ष्टुभः॑।
 गृ॒णा॒नो ज॒मद॑ग्निना॥ </p>
<p class="hn">uta no gomatīr iṣo viśvā arṣa pariṣṭubhaḥ |<br />gṛṇāno jamadagninā ||<br /></p>
<p class="ru">-ru-</p>
<p class="de">Und ströme uns Speisegenüsse nebst Kühen und lauter Loblieder zu, von Jamadagni gepriesen!</p>
<p class="en">And, hymned by Jamadagnis, let all nourishment that kine supply,
And general praises, flow to us.
</p>
<a id='rv09.062.25'/><br /><p class="stamp">rv09.062.25</p>
<p class="sa"> पव॑स्व वा॒चो अ॑ग्रि॒यः सोम॑ चि॒त्राभि॑रू॒तिभिः॑।
 अ॒भि विश्वा॑नि॒ काव्या॑॥ </p>
<p class="hn">pavasva vāco agriyaḥ soma citrābhir ūtibhiḥ |<br />abhi viśvāni kāvyā ||<br /></p>
<p class="ru">-ru-</p>
<p class="de">Läutere dich als Führer des Worts, o Soma, mit deinen wunderbaren Hilfen, um alle Sehergaben zu gewinnen!</p>
<p class="en">Soma, as leader of the song flow onward with thy wondrous aids,
For holy lore of every kind.
</p>
<a id='rv09.062.26'/><br /><p class="stamp">rv09.062.26</p>
<p class="sa"> त्वं स॑मु॒द्रिया॑ अ॒पो॑ऽग्रि॒यो वाच॑ ई॒रय॑न्।
 पव॑स्व विश्वमेजय॥ </p>
<p class="hn">tvaṃ samudriyā apo 'griyo vāca īrayan |<br />pavasva viśvamejaya ||<br /></p>
<p class="ru">-ru-</p>
<p class="de">Läutere dich, du Allerreger, die Wasser des Meeres erregend und als Wortführer die Reden anregend!</p>
<p class="en">Do thou as leader of the song, stirring the waters of the sea,
Flow onward, thou who movest all.
</p>
<a id='rv09.062.27'/><br /><p class="stamp">rv09.062.27</p>
<p class="sa"> तुभ्ये॒मा भुव॑ना कवे महि॒म्ने सो॑म तस्थिरे।
 तुभ्य॑मर्षन्ति॒ सिन्ध॑वः॥ </p>
<p class="hn">tubhyemā bhuvanā kave mahimne soma tasthire |<br />tubhyam arṣanti sindhavaḥ ||<br /></p>
<p class="ru">-ru-</p>
<p class="de">Deiner Hoheit haben sich, o Seher Soma, diese Welten gefügt, für dich fließen die Ströme.</p>
<p class="en">O Soma, O thou Sage, these worlds stand ready to attest thy might:
For thy behoof the rivers flow.
</p>
<a id='rv09.062.28'/><br /><p class="stamp">rv09.062.28</p>
<p class="sa"> प्र ते॑ दि॒वो न वृ॒ष्टयो॒ धारा॑ यन्त्यस॒श्चतः॑।
 अ॒भि शु॒क्रामु॑प॒स्तिर॑म्॥ </p>
<p class="hn">pra te divo na vṛṣṭayo dhārā yanty asaścataḥ |<br />abhi śukrām upastiram ||<br /></p>
<p class="ru">-ru-</p>
<p class="de">Deine Strahlen fließen unversieglich wie die Regenströme des Himmels über die helle Unterlage.</p>
<p class="en">Like showers of rain that fall from heaven thy streams perpetually flow
To the bright fleece spread under them.
</p>
<a id='rv09.062.29'/><br /><p class="stamp">rv09.062.29</p>
<p class="sa"> इन्द्रा॒येन्दुं॑ पुनीतनो॒ग्रं दक्षा॑य॒ साध॑नम्।
 ई॒शा॒नं वी॒तिरा॑धसम्॥ </p>
<p class="hn">indrāyendum punītanograṃ dakṣāya sādhanam |<br />īśānaṃ vītirādhasam ||<br /></p>
<p class="ru">-ru-</p>
<p class="de">Für Indra läutert den Saft, den gewaltigen, der Wirkenskraft förderlichen, den mächtigen, der Freigebigkeit liebt!</p>
<p class="en">For potent Indra purify Indu effectual and strong,
Enjoyment-giver, Mighty Lord.
</p>
<a id='rv09.062.30'/><br /><p class="stamp">rv09.062.30</p>
<p class="sa"> पव॑मान ऋ॒तः क॒विः सोमः॑ प॒वित्र॒मास॑दत्।
 दध॑त्स्तो॒त्रे सु॒वीर्य॑म्॥ </p>
<p class="hn">pavamāna ṛtaḥ kaviḥ somaḥ pavitram āsadat |<br />dadhat stotre suvīryam ||<br /></p>
<p class="ru">-ru-</p>
<p class="de">Pavamana Soma, der wahrhafte Seher, hat sich auf die Seihe gesetzt, dem Sänger die Meisterschaft bringend.</p>
<p class="en">Soma, true, Pavamana, Sage, is seated in the cleansing sieve,
Giving his praiser hero strength.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

