<!DOCTYPE html>
<html>
<head>
<meta charset="UTF-8">
<title>rv04.025</title>
<link rel="stylesheet" type="text/css" href="rvhymns.css">
</head>
<body>
<a id='rv04.025.01'/><br /><p class="stamp">rv04.025.01</p>
<p class="sa"> को अ॒द्य नर्यो॑ दे॒वका॑म उ॒शन्निन्द्र॑स्य स॒ख्यं जु॑जोष।
 को वा॑ म॒हेऽव॑से॒ पार्या॑य॒ समि॑द्धे अ॒ग्नौ सु॒तसो॑म ईट्टे॥ </p>
<p class="hn">ko adya naryo devakāma uśann indrasya sakhyaṃ jujoṣa |<br />ko vā mahe 'vase pāryāya samiddhe agnau sutasoma īṭṭe ||<br /></p>
<p class="ru">Что за мужественный, любящий богов (человек), желающий<BR>
Дружбы Индры наслаждается (ею) сегодня?<BR>
Или кто призывает (его) на великую помощь<BR>
Выжав сому, при зажженном огне, в решающий день?</p>
<p class="de">Welcher Mannhafte, Götterliebende hat sich heute nach Wunsch der Freundschaft Indra´s zu erfreuen? Oder wer ruft ihn bei ausgepreßtem Soma und entflammtem Feuer zu großem Beistand für den entscheidenden Tag auf?</p>
<p class="en"> WHAT friend of man, God-loving, hath delighted, yearning therefor, this day in Indra's friendship?
Who with enkindled flame and flowing Soma laudeth him for his great protecting favour?
</p>
<a id='rv04.025.02'/><br /><p class="stamp">rv04.025.02</p>
<p class="sa"> को ना॑नाम॒ वच॑सा सो॒म्याय॑ मना॒युर्वा॑ भवति॒ वस्त॑ उ॒स्राः।
 क इन्द्र॑स्य॒ युज्यं॒ कः स॑खि॒त्वं को भ्रा॒त्रं व॑ष्टि क॒वये॒ क ऊ॒ती॥ </p>
<p class="hn">ko nānāma vacasā somyāya manāyur vā bhavati vasta usrāḥ |<br />ka indrasya yujyaṃ kaḥ sakhitvaṃ ko bhrātraṃ vaṣṭi kavaye ka ūtī ||<br /></p>
<p class="ru">Кто склоняется с речью перед любящим сому (Индрой),<BR>
Или кто бывает молящимся, когда зажигается заря?<BR>
Кто хочет союзничества с Индрой, кто дружбы,<BR>
Кто братства, кто (идет) к поэту за поддержками?</p>
<p class="de">Wer verneigt sich mit einer Rede vor dem somaliebenden Indra? Oder wer wird ein Dichter bei Anbruch des Morgens? Wer wünscht des Indra Bundesgenossenschaft, wer seine Freundschaft, wer seine Brüderschaft, wer ist dem Seher zur Gunsterweisung recht?</p>
<p class="en">Who hath with prayer bowed to the Soma-lover? What pious man endues the beams of morning?
Who seeks bond, fritridship, brotherhood with Indra? Who hath recourse unto the Sage for succour?
</p>
<a id='rv04.025.03'/><br /><p class="stamp">rv04.025.03</p>
<p class="sa"> को दे॒वाना॒मवो॑ अ॒द्या वृ॑णीते॒ क आ॑दि॒त्याँ अदि॑तिं॒ ज्योति॑रीट्टे।
 कस्या॒श्विना॒विन्द्रो॑ अ॒ग्निः सु॒तस्यां॒शोः पि॑बन्ति॒ मन॒सावि॑वेनम्॥ </p>
<p class="hn">ko devānām avo adyā vṛṇīte ka ādityāṃ aditiṃ jyotir īṭṭe |<br />kasyāśvināv indro agniḥ sutasyāṃśoḥ pibanti manasāvivenam ||<br /></p>
<p class="ru">Кто сегодня выбирает помощь богов?<BR>
Кто просит Адитьев, Адити о свете?<BR>
У кого Ашвины, Индра, Агни пьют<BR>
Выжатый сок растения, не отвращаясь духом?</p>
<p class="de">Wer bittet sich heute die Gunst der Götter aus, wer ruft die Aditya´s, die Aditi um ihr Licht an? Bei wem trinken von dem ausgepreßten Stengel die Asvin, Indra, Agni von Herzen, nicht unlustig?</p>
<p class="en">Who claims to-day the Deities' protection, asks Aditi for light, or the Adityas?
Of whose pressed stalk of Soma drink the Asvins, Indra, and Agni, well-inclined in spirit?
</p>
<a id='rv04.025.04'/><br /><p class="stamp">rv04.025.04</p>
<p class="sa"> तस्मा॑ अ॒ग्निर्भार॑तः॒ शर्म॑ यंस॒ज्ज्योक्प॑श्या॒त्सूर्य॑मु॒च्चर॑न्तम्।
 य इन्द्रा॑य सु॒नवा॒मेत्याह॒ नरे॒ नर्या॑य॒ नृत॑माय नृ॒णाम्॥ </p>
<p class="hn">tasmā agnir bhārataḥ śarma yaṃsaj jyok paśyāt sūryam uccarantam |<br />ya indrāya sunavāmety āha nare naryāya nṛtamāya nṛṇām ||<br /></p>
<p class="ru">Агни, потомок Бхараты, пусть дарует защиту тому,
- <BR>
Пусть тот долгое время видит, как восходит солнце,
- <BR>
Кто говорит: Мы будем выжимать (сому) для Индры,<BR>
Для мужа мужественного, самого мужественного из мужей!</p>
<p class="de">Ihm möge Agni, der Bharatide, Schutz verleihen, noch lange soll die Sonne aufgehen sehen, wer sagt: Wir wollen für Indra Soma auspressen, für den mannhaften, männlichsten Mann der Männer.</p>
<p class="en">To him shall Agni Bharata give shelter: long shall he look upon the Sun up-rising,
Who sayeth, Let us press the juice for Indra, man's Friend, the Hero manliest of heroes.
</p>
<a id='rv04.025.05'/><br /><p class="stamp">rv04.025.05</p>
<p class="sa"> न तं जि॑नन्ति ब॒हवो॒ न द॒भ्रा उ॒र्व॑स्मा॒ अदि॑तिः॒ शर्म॑ यंसत्।
 प्रि॒यः सु॒कृत्प्रि॒य इन्द्रे॑ मना॒युः प्रि॒यः सु॑प्रा॒वीः प्रि॒यो अ॑स्य सो॒मी॥ </p>
<p class="hn">na taṃ jinanti bahavo na dabhrā urv asmā aditiḥ śarma yaṃsat |<br />priyaḥ sukṛt priya indre manāyuḥ priyaḥ suprāvīḥ priyo asya somī ||<br /></p>
<p class="ru">Ему не вредят ни многие, ни немногие.<BR>
Адити дарует ему широкую защиту.<BR>
Приятен творящий благое, приятен Индре молящийся,<BR>
Приятен хорошо приглашающий, приятен ему (тот,) у
кого сома.</p>
<p class="de">Ihn vergewaltigen weder viele noch wenige, Aditi soll ihm breiten Schirm gewähren. Lieb ist dem Indra, wer frommes Werk tut, lieb der Dichter, lieb, wer gut zuspricht, lieb ist ihm, wer Soma hat.</p>
<p class="en">Him neither few men overcome, nor many to him shall Aditi give spacious shelter.
Dear is the pious, the devout, to Indra dear is the zealous, dear the Soma-bringer.
</p>
<a id='rv04.025.06'/><br /><p class="stamp">rv04.025.06</p>
<p class="sa"> सु॒प्रा॒व्यः॑ प्राशु॒षाळे॒ष वी॒रः सुष्वेः॑ प॒क्तिं कृ॑णुते॒ केव॒लेन्द्रः॑।
 नासु॑ष्वेरा॒पिर्न सखा॒ न जा॒मिर्दु॑ष्प्रा॒व्यो॑ऽवह॒न्तेदवा॑चः॥ </p>
<p class="hn">suprāvyaḥ prāśuṣāḷ eṣa vīraḥ suṣveḥ paktiṃ kṛṇute kevalendraḥ |<br />nāsuṣver āpir na sakhā na jāmir duṣprāvyo 'vahanted avācaḥ ||<br /></p>
<p class="ru">Этот быстро побеждающий герой Индра<BR>
Присваивает себе вареную жертву (и прочее) у хорошо
приглашающего и выжимающего (сому).<BR>
Для невыжимающего он не товарищ, не друг, не родственник.<BR>
Плохо приглашающего, не произносящего (хвалу) он бьет
навзничь.</p>
<p class="de">Dieser rasch bezwingende Held beansprucht für sich allein die Kochspeise des Somabereiters, der gut zuspricht. Nicht Bundesgenosse, nicht Freund, noch Verwandter ist er des Nichtpressenden. Den, der schlecht zuspricht, schlägt er zu Boden.</p>
<p class="en">This Hero curbs the mighty for the zealous: the presser's brew Indra possesses solely:
No brother, kin, or friend to him who pours not, destroyer of the dumb who would resist him.
</p>
<a id='rv04.025.07'/><br /><p class="stamp">rv04.025.07</p>
<p class="sa"> न रे॒वता॑ प॒णिना॑ स॒ख्यमिन्द्रोऽसु॑न्वता सुत॒पाः सं गृ॑णीते।
 आस्य॒ वेदः॑ खि॒दति॒ हन्ति॑ न॒ग्नं वि सुष्व॑ये प॒क्तये॒ केव॑लो भूत्॥ </p>
<p class="hn">na revatā paṇinā sakhyam indro 'sunvatā sutapāḥ saṃ gṛṇīte |<br />āsya vedaḥ khidati hanti nagnaṃ vi suṣvaye paktaye kevalo bhūt ||<br /></p>
<p class="ru">С богатым скупцом, не выжимающим (сомы),<BR>
Индра, пьющий выжатый (сок), не одобряет дружбы.<BR>
Он вырывает его имущество, убивает (его), бессмысленного.<BR>
Он должен быть единственным для выжимающего (сок),
варящего (жертву).</p>
<p class="de">Indra schließt keine Freundschaft mit dem reichen Knauser, der keinen Soma auspreßt, er der Somatrinker. Er zwackt ihm die Habe ab, erschlägt ihn splitternackt. Einzig für den Somapressenden, für den Kochenden ist er zu haben.</p>
<p class="en">Not with the wealthy churl who pours no Soma doth Indra, Soma-drinker, bind alliance.
He draws away his wealth and slays him naked, own Friend to him who offers, for oblation.
</p>
<a id='rv04.025.08'/><br /><p class="stamp">rv04.025.08</p>
<p class="sa"> इन्द्रं॒ परेऽव॑रे मध्य॒मास॒ इन्द्रं॒ यान्तोऽव॑सितास॒ इन्द्र॑म्।
 इन्द्रं॑ क्षि॒यन्त॑ उ॒त युध्य॑माना॒ इन्द्रं॒ नरो॑ वाज॒यन्तो॑ हवन्ते॥ </p>
<p class="hn">indram pare 'vare madhyamāsa indraṃ yānto 'vasitāsa indram |<br />indraṃ kṣiyanta uta yudhyamānā indraṃ naro vājayanto havante ||<br /></p>
<p class="ru">К Индре взывают далекие, близкие, средние,<BR>
К Индре – едущие, к Индре – отдыхающие,<BR>
К Индре – живущие в мире и воюющие,<BR>
К Индре – мужи, стремящиеся к добыче.</p>
<p class="de">Den Indra rufen die Entfernten, die Nahen, die Mittleren, den Indra die Fahrenden und die Rastenden den Indra, den Indra die friedlich Wohnenden und die Kämpfenden, den Indra die nach dem Siegerpreis strebenden Männer.</p>
<p class="en">Highest and lowest, men who stand between diem, going, returning, dwelling in contentment,
Those who show forth their strength when urged to battle-these are the men who call for aid on
Indra.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

