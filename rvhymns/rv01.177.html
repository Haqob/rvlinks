<!DOCTYPE html>
<html>
<head>
<meta charset="UTF-8">
<title>rv01.177</title>
<link rel="stylesheet" type="text/css" href="rvhymns.css">
</head>
<body>
<a id='rv01.177.01'/><br /><p class="stamp">rv01.177.01</p>
<p class="sa">आ च॑र्षणि॒प्रा वृ॑ष॒भो जना॑नां॒ राजा॑ कृष्टी॒नां पु॑रुहू॒त इन्द्रः॑।
स्तु॒तः श्र॑व॒स्यन्नव॒सोप॑ म॒द्रिग्यु॒क्त्वा हरी॒ वृष॒णा या॑ह्य॒र्वाङ्॥ </p>
<p class="hn">ā carṣaṇiprā vṛṣabho janānāṃ rājā kṛṣṭīnām puruhūta indraḥ |<br />stutaḥ śravasyann avasopa madrig yuktvā harī vṛṣaṇā yāhy arvāṅ ||<br /></p>
<p class="ru">Бык людей, наполняющий человечество<BR>
Царь народов, многопризываемый Индра (пусть) при(дет
сюда)!<BR>
Восхваленный, ищущий славы, приезжай сюда ко мне со
(своей) помощью,<BR>
Запрягши пару буланых коней!</p>
<p class="de">Der die Lande erfüllende Bulle der Menschen, der König der Völker, der vielgerufene Indra komme her! Gepriesen, ruhmsuchend komme näher mit deiner Gunst zu mir, nachdem du das bullige Falbenpaar angespannt hast!</p>
<p class="en"> THE Bull of men, who cherishes all people, King of the Races, Indra, called of many,
Fame-loving, praised, hither to me with succour turn having yoked both vigorous Bay Horses!
</p>
<a id='rv01.177.02'/><br /><p class="stamp">rv01.177.02</p>
<p class="sa">ये ते॒ वृष॑णो वृष॒भास॑ इन्द्र ब्रह्म॒युजो॒ वृष॑रथासो॒ अत्याः॑।
ताँ आ ति॑ष्ठ॒ तेभि॒रा या॑ह्य॒र्वाङ्हवा॑महे त्वा सु॒त इ॑न्द्र॒ सोमे॑॥ </p>
<p class="hn">ye te vṛṣaṇo vṛṣabhāsa indra brahmayujo vṛṣarathāso atyāḥ |<br />tāṃ ā tiṣṭha tebhir ā yāhy arvāṅ havāmahe tvā suta indra some ||<br /></p>
<p class="ru">Те, что твои мужественные быки, о Индра,<BR>
Запрягаемые священным словом кони с мужественной колесницей,
- <BR>
Садись на них, приезжай на них сюда!<BR>
Мы призываем тебя, о Индра, у выжатого сомы.</p>
<p class="de">Deine bulligen Bullen, o Indra, die durch die Worteskraft geschirrten Rennpferde am bullenhaften Wagen, die besteige, mit denen komm näher! Wir laden dich, Indra, zum gepreßten Soma.</p>
<p class="en">Thy mighty Stallions, yoked by prayer, O Indra, thy. Coursers to thy mighty chariot harnessed,-
Ascend thou these, and borne by them come hither: with Soma juice out. poured, Indra, we call thee.
</p>
<a id='rv01.177.03'/><br /><p class="stamp">rv01.177.03</p>
<p class="sa">आ ति॑ष्ठ॒ रथं॒ वृष॑णं॒ वृषा॑ ते सु॒तः सोमः॒ परि॑षिक्ता॒ मधू॑नि।
यु॒क्त्वा वृष॑भ्यां वृषभ क्षिती॒नां हरि॑भ्यां याहि प्र॒वतोप॑ म॒द्रिक्॥ </p>
<p class="hn">ā tiṣṭha rathaṃ vṛṣaṇaṃ vṛṣā te sutaḥ somaḥ pariṣiktā madhūni |<br />yuktvā vṛṣabhyāṃ vṛṣabha kṣitīnāṃ haribhyāṃ yāhi pravatopa madrik ||<br /></p>
<p class="ru">Взойди на мужественную колесницу. Мужественный<BR>
Сома выжат для тебя. Разлиты сладкие (напитки).<BR>
Запрягши (колесницу), на двух быках, о бык народов,<BR>
На двух буланых конях приезжай прямо ко мне!</p>
<p class="de">Besteige den bulligen Wagen, der bullige Soma ist für dich ausgepreßt, die Süßtränke sind umgegossen. Mit dem Bullenpaar fahrend, du Bulle der Völker, komm mit den Falben in vollem Lauf her zu mir!</p>
<p class="en">Ascend thy mighty car: the mighty Soma is poured for thee and sweets are sprinkled round us.
Come down to us-ward, Bull of human races,come, having harnessed them, with strong Bay Horses.
</p>
<a id='rv01.177.04'/><br /><p class="stamp">rv01.177.04</p>
<p class="sa">अ॒यं य॒ज्ञो दे॑व॒या अ॒यं मि॒येध॑ इ॒मा ब्रह्मा॑ण्य॒यमि॑न्द्र॒ सोमः॑।
स्ती॒र्णं ब॒र्हिरा तु श॑क्र॒ प्र या॑हि॒ पिबा॑ नि॒षद्य॒ वि मु॑चा॒ हरी॑ इ॒ह॥ </p>
<p class="hn">ayaṃ yajño devayā ayam miyedha imā brahmāṇy ayam indra somaḥ |<br />stīrṇam barhir ā tu śakra pra yāhi pibā niṣadya vi mucā harī iha ||<br /></p>
<p class="ru">Вот жертва, идущая к богам, вот жертвенная похлебка,<BR>
Вот молитвы, вот, о Индра, сома.<BR>
Расстелена солома. Приезжай же, о могучий!<BR>
Пей, усевшись! Распрягай здесь пару буланых коней!</p>
<p class="de">Dies ist das Opfer, das zu den Göttern geht, dies das Opfermahl, diese die erbaulichen Reden, dies der Soma, o Indra. Das Barhis ist ausgelegt, komm doch her, du Mächtiger, nimm Platz und trink, spann hier die Falben aus!</p>
<p class="en">Here is God-reaching sacrifice, here the victim; here, Indra,are the prayers, here is the Soma.
Strewn is thesacred grass: come hither, Sakra; seatthee and drink: unyoke thy two Bay Coursers.
</p>
<a id='rv01.177.05'/><br /><p class="stamp">rv01.177.05</p>
<p class="sa">ओ सुष्टु॑त इन्द्र याह्य॒र्वाङुप॒ ब्रह्मा॑णि मा॒न्यस्य॑ का॒रोः।
वि॒द्याम॒ वस्तो॒रव॑सा गृ॒णन्तो॑ वि॒द्यामे॒षं वृ॒जनं॑ जी॒रदा॑नुम्॥ </p>
<p class="hn">o suṣṭuta indra yāhy arvāṅ upa brahmāṇi mānyasya kāroḥ |<br />vidyāma vastor avasā gṛṇanto vidyāmeṣaṃ vṛjanaṃ jīradānum ||<br /></p>
<p class="ru">Прекрасно прославленный, приезжай сюда, о Индра,<BR>
На молитвы певца Маньи.<BR>
Воспевая, мы хотим узнать утро с твоей помощью!<BR>
Мы хотим найти щедрую общину, легко дарящую!</p>
<p class="de">Hochgepriesen komm, Indra, näher heran zu den erbaulichen Reden des Dichters aus des Mana Stamm! Wir Lobsänger möchten durch deine Gunst den neuen Tag erleben. - Wir möchten einen gastfreien Opferbündler kennen lernen, der rasch schenkt.</p>
<p class="en">Come to us, Indra, come thou highly lauded to the devotions of the singer Mana.
Singing, may we find early through thy succour, may we find strengthening food in full abundance.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

