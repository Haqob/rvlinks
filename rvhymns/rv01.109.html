<!DOCTYPE html>
<html>
<head>
<meta charset="UTF-8">
<title>rv01.109</title>
<link rel="stylesheet" type="text/css" href="rvhymns.css">
</head>
<body>
<a id='rv01.109.01'/><br /><p class="stamp">rv01.109.01</p>
<p class="sa">वि ह्यख्यं॒ मन॑सा॒ वस्य॑ इ॒च्छन्निन्द्रा॑ग्नी ज्ञा॒स उ॒त वा॑ सजा॒तान्।
नान्या यु॒वत्प्रम॑तिरस्ति॒ मह्यं॒ स वां॒ धियं॑ वाज॒यन्ती॑मतक्षम्॥ </p>
<p class="hn">vi hy akhyam manasā vasya icchann indrāgnī jñāsa uta vā sajātān |<br />nānyā yuvat pramatir asti mahyaṃ sa vāṃ dhiyaṃ vājayantīm atakṣam ||<br /></p>
<p class="ru">В поисках счастья я мысленно перебирал,<BR>
О Индра и Агни, кровных родственников или же соплеменников:<BR>
Нет для меня другой заботы, кроме вас двоих!<BR>
Я выточил для вас поэтическое творение, которое принесет
награду.</p>
<p class="de">Ich habe zwar nach Verwandten oder Standesgenossen im Geiste Umschau gehalten, mein Heil suchend, o Indra und Agni. Es gibt für mich keine andere Zuversicht als euch beide; darum habe ich auf euch ein lohnbringendes Loblied gedichtet.</p>
<p class="en"> LONGING for weal I looked around, in spirit, for kinsmen, Indra-Agni, or for brothers.
No providence but yours alone is with me so have I wrought for you this hymn for succour.
</p>
<a id='rv01.109.02'/><br /><p class="stamp">rv01.109.02</p>
<p class="sa">अश्र॑वं॒ हि भू॑रि॒दाव॑त्तरा वां॒ विजा॑मातुरु॒त वा॑ घा स्या॒लात्।
अथा॒ सोम॑स्य॒ प्रय॑ती यु॒वभ्या॒मिन्द्रा॑ग्नी॒ स्तोमं॑ जनयामि॒ नव्य॑म्॥ </p>
<p class="hn">aśravaṃ hi bhūridāvattarā vāṃ vijāmātur uta vā ghā syālāt |<br />athā somasya prayatī yuvabhyām indrāgnī stomaṃ janayāmi navyam ||<br /></p>
<p class="ru">Ведь я слышал, что вы даете еще больше,<BR>
Чем зять или же свояк.<BR>
И вот вместе с приношением вам сомы,<BR>
О Индра и Агни, я возношу новую хвалу.</p>
<p class="de">Ich habe ja von euch gehört, daß ihr mehr gebt als ein unechter Tochtermann oder ein Schwager. Darum verfertige ich unter Darbringung von Soma auf euch beide, Indra und Agni, ein neues Loblied.</p>
<p class="en">For I have heard that ye give wealth more freely than worthless son-in-law or spouse's brother.
So offering to you this draught of Soma, I make you this new hymn, Indra and Agni,
</p>
<a id='rv01.109.03'/><br /><p class="stamp">rv01.109.03</p>
<p class="sa">मा च्छे॑द्म र॒श्मीँरिति॒ नाध॑मानाः पितॄ॒णां श॒क्तीर॑नु॒यच्छ॑मानाः।
इ॒न्द्रा॒ग्निभ्यां॒ कं वृष॑णो मदन्ति॒ ता ह्यद्री॑ धि॒षणा॑या उ॒पस्थे॑॥ </p>
<p class="hn">mā cchedma raśmīṃr iti nādhamānāḥ pitṝṇāṃ śaktīr anuyacchamānāḥ |<br />indrāgnibhyāṃ kaṃ vṛṣaṇo madanti tā hy adrī dhiṣaṇāyā upasthe ||<br /></p>
<p class="ru">Моля так: Хоть бы мы не порвали вожжи! – <BR>
(И) соразмеряясь с силами отцов,<BR>
Быки опьяняются для Индры и Агни:<BR>
Ведь те – два давильных камня в лоне Дхишаны.</p>
<p class="de">"Daß wir die Zügel nicht zerreißen", also flehend und der Väter Leistungen einhaltend, schwelgen die Bullen für Indra und Agni in Soma, denn diese sind die beiden Preßsteine im Schoße der Dhisana.</p>
<p class="en">Let us not break the cords: with this petition we strive to gain the powers of our forefathers.
For Indra-Agni the strong drops are joyful-, for here in the bowl's lap are both the press-stones.
</p>
<a id='rv01.109.04'/><br /><p class="stamp">rv01.109.04</p>
<p class="sa">यु॒वाभ्यां॑ दे॒वी धि॒षणा॒ मदा॒येन्द्रा॑ग्नी॒ सोम॑मुश॒ती सु॑नोति।
ताव॑श्विना भद्रहस्ता सुपाणी॒ आ धा॑वतं॒ मधु॑ना पृ॒ङ्क्तम॒प्सु॥ </p>
<p class="hn">yuvābhyāṃ devī dhiṣaṇā madāyendrāgnī somam uśatī sunoti |<br />tāv aśvinā bhadrahastā supāṇī ā dhāvatam madhunā pṛṅktam apsu ||<br /></p>
<p class="ru">Для вас двоих, о Индра и Агни, богиня Дхишана<BR>
Охотно выжимает сому.<BR>
Вы, два Ашвина с руками, приносящими счастье, с прекрасными
кистями рук,<BR>
Разбавьте (сому) медом в воде, смешайте (его)!</p>
<p class="de">Euch, Indra und Agni, zur Berauschung preßt die Göttin Dhisana willig das Soma aus. Ihr beide, Asvin mit der glücklichen Hand, mit der schönen Hand, rühret ihn um und durchtränkt ihn mit Honig im Wasser!</p>
<p class="en">For you the bowl divine, Indra and Agni, presses the Soma gladly to delight you.
With hands auspicious and fair arms, ye Asvins, haste, sprinkle it with sweetness in the waters.
</p>
<a id='rv01.109.05'/><br /><p class="stamp">rv01.109.05</p>
<p class="sa">यु॒वामि॑न्द्राग्नी॒ वसु॑नो विभा॒गे त॒वस्त॑मा शुश्रव वृत्र॒हत्ये॑।
तावा॒सद्या॑ ब॒र्हिषि॑ य॒ज्ञे अ॒स्मिन्प्र च॑र्षणी मादयेथां सु॒तस्य॑॥ </p>
<p class="hn">yuvām indrāgnī vasuno vibhāge tavastamā śuśrava vṛtrahatye |<br />tāv āsadyā barhiṣi yajñe asmin pra carṣaṇī mādayethāṃ sutasya ||<br /></p>
<p class="ru">Вы, Индра и Агни, при разделе добра,<BR>
Я слышал, самые сильные, (а также) при убийстве Вритры.<BR>
Вы двое, усевшись на жертвенной соломе во время этой
жертвы,<BR>
Наслаждайтесь выжатым (сомой), о вы двое, (стоящие)
впереди народов!</p>
<p class="de">Ich hörte, daß ihr,, Indra und Agni, in der Verteilung der Schätze, in der Feindeschlacht die stärksten seid. Setzt ihr euch darum auf das Barhis zu diesem Opfer und tut euch gütlich am Gepreßten, den Vorrang habend!</p>
<p class="en">You, I have heard, were mightiest, Indra-Agni, when Vrtra fell and when the spoil was parted.
Sit at this sacrifice, ye ever active, on the strewn grass, and with the juice delight you.
</p>
<a id='rv01.109.06'/><br /><p class="stamp">rv01.109.06</p>
<p class="sa">प्र च॑र्ष॒णिभ्यः॑ पृतना॒हवे॑षु॒ प्र पृ॑थि॒व्या रि॑रिचाथे दि॒वश्च॑।
प्र सिन्धु॑भ्यः॒ प्र गि॒रिभ्यो॑ महि॒त्वा प्रेन्द्रा॑ग्नी॒ विश्वा॒ भुव॒नात्य॒न्या॥ </p>
<p class="hn">pra carṣaṇibhyaḥ pṛtanāhaveṣu pra pṛthivyā riricāthe divaś ca |<br />pra sindhubhyaḥ pra giribhyo mahitvā prendrāgnī viśvā bhuvanāty anyā ||<br /></p>
<p class="ru">(Вы стоите) впереди народов, когда раздаются призывы
в битвах,<BR>
Превосходите землю и небо,<BR>
Пре(восходите) реки, (пре)восходите горы величием.<BR>
Пре(восходите) все другие существа, о Индра и Агни.</p>
<p class="de">Ihr übertrefft alle Völker im Schlachtgeschrei, Ihr Erde und Himmel, ihr die Flüsse, die Berge an Größe. Ihr, Indra und Agni, überraget alle anderen Wesen.</p>
<p class="en">Surpassing all men where they shout for battle, ye Twain exceed the earth and heaven in
greatness.
Greater are ye than rivers and than mountains, O Indra-Agni, and all things beside them.
</p>
<a id='rv01.109.07'/><br /><p class="stamp">rv01.109.07</p>
<p class="sa">आ भ॑रतं॒ शिक्ष॑तं वज्रबाहू अ॒स्माँ इ॑न्द्राग्नी अवतं॒ शची॑भिः।
इ॒मे नु ते र॒श्मयः॒ सूर्य॑स्य॒ येभिः॑ सपि॒त्वं पि॒तरो॑ न॒ आस॑न्॥ </p>
<p class="hn">ā bharataṃ śikṣataṃ vajrabāhū asmāṃ indrāgnī avataṃ śacībhiḥ |<br />ime nu te raśmayaḥ sūryasya yebhiḥ sapitvam pitaro na āsan ||<br /></p>
<p class="ru">Принесите (поддержку), одарите, о двое с ваджрой
в руках,<BR>
Помогите нам, о Индра и Агни, (своими) силами!<BR>
Вон те самые лучи солнца,<BR>
К которым были причастны отцы наши.</p>
<p class="de">Bringt mit, strengt euch an, ihr mit der Keule im Arm; stehet uns nach Kräften bei, Indra und Agni! Diese sind noch dieselben Strahlen der Sonne, mit denen unsere Väter gleichzeitig waren.</p>
<p class="en">Bring wealth and give it, ye whose arms wield thunder: Indra and Agni, with your powers protect
us.
Now of a truth these be the very sunbeams wherewith our fathers were of old united.
</p>
<a id='rv01.109.08'/><br /><p class="stamp">rv01.109.08</p>
<p class="sa">पुरं॑दरा॒ शिक्ष॑तं वज्रहस्ता॒स्माँ इ॑न्द्राग्नी अवतं॒ भरे॑षु।
तन्नो॑ मि॒त्रो वरु॑णो मामहन्ता॒मदि॑तिः॒ सिन्धुः॑ पृथि॒वी उ॒त द्यौः॥ </p>
<p class="hn">purandarā śikṣataṃ vajrahastāsmāṃ indrāgnī avatam bhareṣu |<br />tan no mitro varuṇo māmahantām aditiḥ sindhuḥ pṛthivī uta dyauḥ ||<br /></p>
<p class="ru">О два проламывателя крепостей, одарите (нас), о
вы с ваджрой в руках!<BR>
Помогите нам в битвах, о Индра и Агни!<BR>
Пусть нам это щедро даруют Митра, Варуна,<BR>
Адити, Синдху, Земля и Небо!</p>
<p class="de">Ihr Burgenbrecher mit der Keule in der Hand, strengt euch an, stehet uns in den Kämpfen bei, Indra und Agni! - Das sollen uns Mitra, Varuna gewähren, Aditi, Sindhu, Erde und Himmel!</p>
<p class="en">Give, ye who shatter forts, whose hands wield thunder: Indra and Agni, save us in our battles.
This prayer of ours may Varuna grant, and Mitra, and Aditi and Sindhu, Earth and Heaven.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

