<!DOCTYPE html>
<html>
<head>
<meta charset="UTF-8">
<title>rv10.092</title>
<link rel="stylesheet" type="text/css" href="rvhymns.css">
</head>
<body>
<a id='rv10.092.01'/><br /><p class="stamp">rv10.092.01</p>
<p class="sa"> य॒ज्ञस्य॑ वो र॒थ्यं॑ वि॒श्पतिं॑ वि॒शां होता॑रम॒क्तोरति॑थिं वि॒भाव॑सुम्।
 शोच॒ञ्छुष्का॑सु॒ हरि॑णीषु॒ जर्भु॑र॒द्वृषा॑ के॒तुर्य॑ज॒तो द्याम॑शायत॥</p>
<p class="hn">yajñasya vo rathyaṃ viśpatiṃ viśāṃ hotāram aktor atithiṃ vibhāvasum |<br />śocañ chuṣkāsu hariṇīṣu jarbhurad vṛṣā ketur yajato dyām aśāyata ||<br /></p>
<p class="ru">-ru-</p>
<p class="de">Den Wagenfahrer eures Opfers, den Clanfürsten, den Opferpriester, den Gast der Nacht, den glanzreichen verehre ich. In den trockenen Pflanzen brennend, in den grünen flackernd, reicht das bullengleiche Banner, das anbetungswürdige, bis zum Himmel.</p>
<p class="en"> I PRAISE your Charioteer of sacrifice, the Lord of men, Priest of the tribes, refulgent, Guest of night.
Blazing amid dry plants, snatching amid the green, the Strong, the Holy Herald hath attained to
heaven.
</p>
<a id='rv10.092.02'/><br /><p class="stamp">rv10.092.02</p>
<p class="sa"> इ॒मम॑ञ्ज॒स्पामु॒भये॑ अकृण्वत ध॒र्माण॑म॒ग्निं वि॒दथ॑स्य॒ साध॑नम्।
 अ॒क्तुं न य॒ह्वमु॒षसः॑ पु॒रोहि॑तं॒ तनू॒नपा॑तमरु॒षस्य॑ निंसते॥</p>
<p class="hn">imam añjaspām ubhaye akṛṇvata dharmāṇam agniṃ vidathasya sādhanam |<br />aktuṃ na yahvam uṣasaḥ purohitaṃ tanūnapātam aruṣasya niṃsate ||<br /></p>
<p class="ru">-ru-</p>
<p class="de">Ihn machten beide Teile zu dem unmittelbar Trinkenden, den Agni zum Regler und Wirker des Opfers. Wie die Nacht küssen die Usas den jüngsten Agni, den Bevollmächtigten, den leiblichen Sohn des Rötlichen.</p>
<p class="en">Him, Agni, Gods and men have made their chief support, who drinks the fatness and completes the
sacrifice.
With kisses they caress the Grandson of the Red, like the swift ray of light, the Household Priest of
Dawn.
</p>
<a id='rv10.092.03'/><br /><p class="stamp">rv10.092.03</p>
<p class="sa"> बळ॑स्य नी॒था वि प॒णेश्च॑ मन्महे व॒या अ॑स्य॒ प्रहु॑ता आसु॒रत्त॑वे।
 य॒दा घो॒रासो॑ अमृत॒त्वमाश॒तादिज्जन॑स्य॒ दैव्य॑स्य चर्किरन्॥</p>
<p class="hn">baḷ asya nīthā vi paṇeś ca manmahe vayā asya prahutā āsur attave |<br />yadā ghorāso amṛtatvam āśatād ij janasya daivyasya carkiran ||<br /></p>
<p class="ru">-ru-</p>
<p class="de">Wahrhaftig, wir wissen zwischen seinen Weisen und denen des Pani zu unterscheiden. Zweige wurden ihm zum Essen geopfert. Als die Furchtgebietenden die Unsterblichkeit erlangt hatten, da gedachten sie rühmend des göttlichen Volkes.</p>
<p class="en">Yea, we discriminate his and the niggard's ways: his branches evermore are sent forth to consume.
When his terrific flames have reached the Immortal's world, then men remember and extol the
Heavenly Folk.
</p>
<a id='rv10.092.04'/><br /><p class="stamp">rv10.092.04</p>
<p class="sa"> ऋ॒तस्य॒ हि प्रसि॑ति॒र्द्यौरु॒रु व्यचो॒ नमो॑ म॒ह्य१॒॑रम॑तिः॒ पनी॑यसी।
 इन्द्रो॑ मि॒त्रो वरु॑णः॒ सं चि॑कित्रि॒रेऽथो॒ भगः॑ सवि॒ता पू॒तद॑क्षसः॥</p>
<p class="hn">ṛtasya hi prasitir dyaur uru vyaco namo mahy aramatiḥ panīyasī |<br />indro mitro varuṇaḥ saṃ cikitrire 'tho bhagaḥ savitā pūtadakṣasaḥ ||<br /></p>
<p class="ru">-ru-</p>
<p class="de">Denn das Netz des Gesetzes, der Himmel, der weite Raum, die Verehrung, die große, beste Aramati, Indra, Mitra und Varuna sind eines Sinnes und Bhaga, Savitri, die von lauterem Wollen.</p>
<p class="en">For then the net of Law, Dyaus, and the wide expanse, Earth, Worship, and Devotion meet for
highest praise,
Varuna, Indra, Mitra were of one accord, and Savitar and Bhaga, Lords of holy might.
</p>
<a id='rv10.092.05'/><br /><p class="stamp">rv10.092.05</p>
<p class="sa"> प्र रु॒द्रेण॑ य॒यिना॑ यन्ति॒ सिन्ध॑वस्ति॒रो म॒हीम॒रम॑तिं दधन्विरे।
 येभिः॒ परि॑ज्मा परि॒यन्नु॒रु ज्रयो॒ वि रोरु॑वज्ज॒ठरे॒ विश्व॑मु॒क्षते॑॥</p>
<p class="hn">pra rudreṇa yayinā yanti sindhavas tiro mahīm aramatiṃ dadhanvire |<br />yebhiḥ parijmā pariyann uru jrayo vi roruvaj jaṭhare viśvam ukṣate ||<br /></p>
<p class="ru">-ru-</p>
<p class="de">Mit dem eilenden Rudra gehen die Ströme, sie überholen die große Aramati, mit denen der herumfahrende Wind seinen weiten Umlauf machend im Bauche dröhnend alles benetzt.</p>
<p class="en">Onward, with ever-roaming Rudra, speed the floods: over Aramati the Mighty have they run.
With them Parijman, moving round his vast domain, loud bellowing, bedews all things that are
within.
</p>
<a id='rv10.092.06'/><br /><p class="stamp">rv10.092.06</p>
<p class="sa"> क्रा॒णा रु॒द्रा म॒रुतो॑ वि॒श्वकृ॑ष्टयो दि॒वः श्ये॒नासो॒ असु॑रस्य नी॒ळयः॑।
 तेभि॑श्चष्टे॒ वरु॑णो मि॒त्रो अ॑र्य॒मेन्द्रो॑ दे॒वेभि॑रर्व॒शेभि॒रर्व॑शः॥</p>
<p class="hn">krāṇā rudrā maruto viśvakṛṣṭayo divaḥ śyenāso asurasya nīḷayaḥ |<br />tebhiś caṣṭe varuṇo mitro aryamendro devebhir arvaśebhir arvaśaḥ ||<br /></p>
<p class="ru">-ru-</p>
<p class="de">Mitwirkend sind die Rudrasöhne, die Marut, die allen Stämmen gehören, des Himmels Adler, des Asura Nestgenossen. Mit diesen läßt sich Varuna, Mitra, Aryaman, Indra der Rossefahrer mit den rossefahrenden Göttern sehen.</p>
<p class="en">Straightway the Rudras, Maruts visiting all men, Falcons of Dyaus, home-dwellers with the Asura,-
Varuna, Mitra, Aryaman look on with these, and the swift-moving Indra with swift-moving Gods.
</p>
<a id='rv10.092.07'/><br /><p class="stamp">rv10.092.07</p>
<p class="sa"> इन्द्रे॒ भुजं॑ शशमा॒नास॑ आशत॒ सूरो॒ दृशी॑के॒ वृष॑णश्च॒ पौंस्ये॑।
 प्र ये न्व॑स्या॒र्हणा॑ ततक्षि॒रे युजं॒ वज्रं॑ नृ॒षद॑नेषु का॒रवः॑॥</p>
<p class="hn">indre bhujaṃ śaśamānāsa āśata sūro dṛśīke vṛṣaṇaś ca pauṃsye |<br />pra ye nv asyārhaṇā tatakṣire yujaṃ vajraṃ nṛṣadaneṣu kāravaḥ ||<br /></p>
<p class="ru">-ru-</p>
<p class="de">Von Indra haben die Diensteifrigen Nutzen erlangt, wann es sich um den Anblick der Sonne und um die Krafttat des Bullen handelt: die Dichter, die nach seinem Verdienst seine verbündete Keule in den Männersitzungen gezimmert haben.</p>
<p class="en">With Indra have they found enjoyment, they who toil, in the light's beauty, in the very Strong One's
strength;
The singers who in men's assemblies forged for him, according to his due, his friend the thunderbolt.
</p>
<a id='rv10.092.08'/><br /><p class="stamp">rv10.092.08</p>
<p class="sa"> सूर॑श्चि॒दा ह॒रितो॑ अस्य रीरम॒दिन्द्रा॒दा कश्चि॑द्भयते॒ तवी॑यसः।
 भी॒मस्य॒ वृष्णो॑ ज॒ठरा॑दभि॒श्वसो॑ दि॒वेदि॑वे॒ सहु॑रिः स्त॒न्नबा॑धितः॥</p>
<p class="hn">sūraś cid ā harito asya rīramad indrād ā kaś cid bhayate tavīyasaḥ |<br />bhīmasya vṛṣṇo jaṭharād abhiśvaso dive-dive sahuri stann abādhitaḥ ||<br /></p>
<p class="ru">-ru-</p>
<p class="de">Selbst die Sonne hielt ihre falben Stuten an. Vor Indra als Stärkerem fürchtet sich ein jeder, vor dem Bauche des furchtbaren Bullen, daß er ihn anschnaube. Tag für Tag siegreich donnerte er nie bedrängt.</p>
<p class="en">Even the Sun's Bay Coursers hath lie held in check: each one fears Indra as the mightiest of all.
Unhindered, from the air's vault thunders day by day the loud triumphant breathing of the fearful
Bull.
</p>
<a id='rv10.092.09'/><br /><p class="stamp">rv10.092.09</p>
<p class="sa"> स्तोमं॑ वो अ॒द्य रु॒द्राय॒ शिक्व॑से क्ष॒यद्वी॑राय॒ नम॑सा दिदिष्टन।
 येभिः॑ शि॒वः स्ववाँ॑ एव॒याव॑भिर्दि॒वः सिष॑क्ति॒ स्वय॑शा॒ निका॑मभिः॥</p>
<p class="hn">stomaṃ vo adya rudrāya śikvase kṣayadvīrāya namasā didiṣṭana |<br />yebhiḥ śivaḥ svavāṃ evayāvabhir divaḥ siṣakti svayaśā nikāmabhiḥ ||<br /></p>
<p class="ru">-ru-</p>
<p class="de">Zeiget heute unter Verneigung euer Loblied vor dem erfahrenen Rudra, der die Männer beherrscht, und vor denen, in deren Begleitung der Gütige, Gnädige, Selbstherrliche vom Himmel her kommt, der Gernkommenden, Anhänglichen.</p>
<p class="en">With humble adoration show this day your song of praise to mighty Rudra, Ruler of the brave:
With whom, the Eager Ones, going their ordered course, he comes from heaven Self-bright,
auspicious, strong to guard.
</p>
<a id='rv10.092.10'/><br /><p class="stamp">rv10.092.10</p>
<p class="sa"> ते हि प्र॒जाया॒ अभ॑रन्त॒ वि श्रवो॒ बृह॒स्पति॑र्वृष॒भः सोम॑जामयः।
 य॒ज्ञैरथ॑र्वा प्रथ॒मो वि धा॑रयद्दे॒वा दक्षै॒र्भृग॑वः॒ सं चि॑कित्रिरे॥</p>
<p class="hn">te hi prajāyā abharanta vi śravo bṛhaspatir vṛṣabhaḥ somajāmayaḥ |<br />yajñair atharvā prathamo vi dhārayad devā dakṣair bhṛgavaḥ saṃ cikitrire ||<br /></p>
<p class="ru">-ru-</p>
<p class="de">Denn diese verbreiteten den Ruhm ihrer Nachkommenschaft, Brihaspati, der Bulle, und die Somaverbrüderten. Durch Opfer stellte zuerst Atharvan die Ordnung fest; die Götter und die Bhrigu´s waren in ihren Bestrebungen eines Sinnes.</p>
<p class="en">For these have spread abroad the fame of human kind, the Bull Brhaspati and Soma's brotherhood.
Atharvan first by sacrifices made men sure: through skill the Bhrgus were esteemed of all as Gods.
</p>
<a id='rv10.092.11'/><br /><p class="stamp">rv10.092.11</p>
<p class="sa"> ते हि द्यावा॑पृथि॒वी भूरि॑रेतसा॒ नरा॒शंस॒श्चतु॑रङ्गो य॒मोऽदि॑तिः।
 दे॒वस्त्वष्टा॑ द्रविणो॒दा ऋ॑भु॒क्षणः॒ प्र रो॑द॒सी म॒रुतो॒ विष्णु॑रर्हिरे॥</p>
<p class="hn">te hi dyāvāpṛthivī bhūriretasā narāśaṃsaś caturaṅgo yamo 'ditiḥ |<br />devas tvaṣṭā draviṇodā ṛbhukṣaṇaḥ pra rodasī maruto viṣṇur arhire ||<br /></p>
<p class="ru">-ru-</p>
<p class="de">Denn diese beiden, Himmel und Erde, die samenreichen, Narasamsa, der viergliedrige, Yama, Aditi, Gott Tvastri, Dravinodas, die Rhibuksan´s, Himmel und Erde, die Marut, Vishnu haben den Vorrang.</p>
<p class="en">For these, the Earth and Heaven with their abundant seed, four-bodied Narasmsa, Yama, Aditi,
God Tvastar Wealth-bestower, the Rbhuksanas, Rodasi, Maruts, Visnu, claim and merit praise.
</p>
<a id='rv10.092.12'/><br /><p class="stamp">rv10.092.12</p>
<p class="sa"> उ॒त स्य न॑ उ॒शिजा॑मुर्वि॒या क॒विरहिः॑ शृणोतु बु॒ध्न्यो॒३॒॑ हवी॑मनि।
 सूर्या॒मासा॑ वि॒चर॑न्ता दिवि॒क्षिता॑ धि॒या श॑मीनहुषी अ॒स्य बो॑धतम्॥</p>
<p class="hn">uta sya na uśijām urviyā kavir ahiḥ śṛṇotu budhnyo havīmani |<br />sūryāmāsā vicarantā divikṣitā dhiyā śamīnahuṣī asya bodhatam ||<br /></p>
<p class="ru">-ru-</p>
<p class="de">Und auf uns, die Heischenden, soll weithin jener Seher, der Drache der Tiefe auf den Anruf hören und Sonne und Mond, die getrennt wandelnden Himmelsbewohner. Achtet, Sami und Nahusi, aufmerksam auf diesen!</p>
<p class="en">And may he too give car, the Sage, from far away, the Dragon of the Deep, to this our yearning
call.
Ye Sun and Moon who dwell in heaven and move in turn, and with your thought, O Earth and Sky,
observe this well.
</p>
<a id='rv10.092.13'/><br /><p class="stamp">rv10.092.13</p>
<p class="sa"> प्र नः॑ पू॒षा च॒रथं॑ वि॒श्वदे॑व्यो॒ऽपां नपा॑दवतु वा॒युरि॒ष्टये॑।
 आ॒त्मानं॒ वस्यो॑ अ॒भि वात॑मर्चत॒ तद॑श्विना सुहवा॒ याम॑नि श्रुतम्॥</p>
<p class="hn">pra naḥ pūṣā carathaṃ viśvadevyo 'pāṃ napād avatu vāyur iṣṭaye |<br />ātmānaṃ vasyo abhi vātam arcata tad aśvinā suhavā yāmani śrutam ||<br /></p>
<p class="ru">-ru-</p>
<p class="de">Pusan, der allen Göttern Befreundete, soll unsere Schritte fördern, Apam Napat, Vayu, daß wir rasch zum Ziele kommen. Besinget den Windhauch zum Heile; höret dies, ihr leicht zu errufenden Asvin, auf eurer Fahrt!</p>
<p class="en">Dear to all Gods, may Pasan guard the ways we go, the Waters' child and Vayu help us to success.
Sing lauds for your great bliss to Wind, the breath of all: ye Asvins prompt to hear, hear this upon
your way.
</p>
<a id='rv10.092.14'/><br /><p class="stamp">rv10.092.14</p>
<p class="sa"> वि॒शामा॒सामभ॑यानामधि॒क्षितं॑ गी॒र्भिरु॒ स्वय॑शसं गृणीमसि।
 ग्नाभि॒र्विश्वा॑भि॒रदि॑तिमन॒र्वण॑म॒क्तोर्युवा॑नं नृ॒मणा॒ अधा॒ पति॑म्॥</p>
<p class="hn">viśām āsām abhayānām adhikṣitaṃ gīrbhir u svayaśasaṃ gṛṇīmasi |<br />gnābhir viśvābhir aditim anarvaṇam aktor yuvānaṃ nṛmaṇā adhā patim ||<br /></p>
<p class="ru">-ru-</p>
<p class="de">Den Insassen dieser furchtlosen Clane, den Selbstherrlichen loben wir mit Lobreden; die unerreichte Aditi nebst allen Götterfrauen und den jugendlichen Herrn der Nacht preist Nrimanas.</p>
<p class="en">With hymns of praise we sing him who is throned as Lord over these fearless tribes, the Selfresplendent
One.
We praise Night's youthful Lord benevolent to men, the foeless One, the free, with all celestial
Dames.
</p>
<a id='rv10.092.15'/><br /><p class="stamp">rv10.092.15</p>
<p class="sa"> रेभ॒दत्र॑ ज॒नुषा॒ पूर्वो॒ अङ्गि॑रा॒ ग्रावा॑ण ऊ॒र्ध्वा अ॒भि च॑क्षुरध्व॒रम्।
 येभि॒र्विहा॑या॒ अभ॑वद्विचक्ष॒णः पाथः॑ सु॒मेकं॒ स्वधि॑ति॒र्वन॑न्वति॥</p>
<p class="hn">rebhad atra januṣā pūrvo aṅgirā grāvāṇa ūrdhvā abhi cakṣur adhvaram |<br />yebhir vihāyā abhavad vicakṣaṇaḥ pāthaḥ sumekaṃ svadhitir vananvati ||<br /></p>
<p class="ru">-ru-</p>
<p class="de">Es sang hier von Geburt an der frühere Angiras. Die aufgerichteten Preßsteine schauen nach dem Opfer, durch die der Weitschauende zu voller Kraft kam. Fest steht der Zufluchtsort; die Axt ist bei einem Holzbesitzenden.</p>
<p class="en">By reason of his birth here Angiras first sang: the pressing-stones upraised bebeld the sacrifice-
The stones through which the Sage became exceeding vast, and the sharp axe obtains in fight the
beauteous place.
</p>
<div>
<hr/>
<span style="font-size:smaller">
Translations compiled by Dr. Mārcis Gasūns.
</span>
<br/>
</div>
<div style="height:900px"></div> <!-- a trick for proper anchor scrolling -->
</body>
</html>

